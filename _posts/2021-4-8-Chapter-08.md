---
layout: post
comments: true
title: 8. பண்டைத்‌ தமிழரின்‌ வாழ்க்கை
---

தமிழகத்து வரலாற்றுக்குட்பட்ட காலம்‌ சங்க காலம்‌.
இக்‌ காலத்தில்‌ தமிழரின்‌ நாகரிகம்‌ முழு மலர்ச்சியுற்றிருந்தது.
பாண்டியன்‌, சோழன்‌, சேரன்‌ என்ற முப்பெரும்‌ மன்னர்‌
அரசாண்டு வந்தனர்‌. பாண்டியரின்‌  தலைநகரம்‌ மதுரை;
சோழரின்‌ தலைநகரம்‌ காவிரிப்பூம்பட்டினம்‌. புகார்‌ அல்லது
பூம்புகார்‌ என்றும்‌ இந்‌ நகரத்துக்குப்‌ பெயர்கள்‌ உண்டு.
சேரனின்‌ கலைநகரம்‌ வஞ்சி என்பது. தமிழ்மொழி வழங்கி வந்த
தால்‌ நாட்டுக்குத்‌ தமிழகம்‌ என்றும்‌, மக்களுக்குத்‌ தமிழர்‌ என்றும்‌
பெயர்கள்‌ எய்தின. ஆகவே, நாட்டுக்கும்‌ மக்களுக்கும்‌
அவர்கள்‌ பேசிய மொழிக்குமிடையே நெருங்கிய ஒரு தொடர்‌
பைக்‌ காண்கின்றோம்‌. தமிழ்மக்கள்‌ தாம்‌ பேசிய மொழியுடன்‌
இணைந்து வாழ்ந்தனர்‌. தமிழர்‌ வேறு, தமிழ்‌ வேறு என்று
பிரிக்க முடியாத அளவு அம்‌ மொழியானது தமிழர்‌ வாழ்வில்‌
இடங்கொண்டது. தமிழரின்‌ வாழ்வு, தமிழர்‌ பேசிய மொழி,
தமிழர்‌ வாழ்ந்த நிலம்‌ ஆகிய இம்‌ முன்றுக்கும்‌ இயல்பான,
நெருங்கிய தொடர்பு ஒன்று உண்டு என்ற உண்மை
தமிழரின்‌ நாகரிகத்தின்‌ அடிப்படைத்‌ தத்துவமாக அமைந்‌
துள்ளது. இத்‌தத்துவத்தை விளக்குவனவே சங்க இலக்‌
யங்கள்‌. இவ்‌ விலக்கியங்களின்‌ துணையின்றித்‌ தமிழரின்‌
பண்டைய வரலாற்றையும்‌ பண்பாட்டையும்‌ அறிந்துகொள்ள
முடியாது. தமிழ்‌ நிலத்தின்‌ உயிர்நாடி தமிழ்‌ மக்கள்‌ ; தமிழ்‌
மக்களின்‌ உயிர்நாடி தமிழ்‌ மொழியாகும்‌. தமிழைப்‌ போற்றி
வளர்ப்பதும்‌, தமிழ்ப்‌ புலவரைப்‌ பாராட்டிப்‌ புரந்து வருவதுமே
தமிழ்மன்னரின்‌ முதற்கடமையாக இருந்து வந்தது. கோடி
கொடுத்தும்‌ புலவர்‌ ஒருவரின்‌ பாட்டைப்‌ பெறுவதற்கு
மன்னர்கள்‌ ஆவலாக இருந்தனர்‌. தமிழ்‌ மன்னன்‌ ஒருவன்‌ தனக்கு
இறவாமை அளிக்கக்கூடிய கனி ஒன்றைத்‌ தான்‌ உண்டு பயனடை
யாமல்‌ அதைத்‌ தமிழ்ப்‌ புலவர்‌ ஒருவருக்கு அளித்துத்‌ தனக்கும்‌,
அவருக்கும்‌, தமிழ்மொழிக்கும்‌ இறவாத புகழைப்‌ பெற்றுக்‌
கொடுத்தான்‌. சங்ககால மன்னர்கள்‌ எழுப்பிய எழிலோங்கு
அரண்மனைகள்‌, மாளிகைகள்‌, அங்காடிகள்‌, கோயில்கள்‌, துறை
முகங்கள்‌, பந்தர்கள்‌, அவர்கள்‌ ஓட்டிய நாவாய்கள்‌ அனைத்தும்‌
இப்போது மறைந்துவிட்டன. ஆனால்‌, அவர்கள்‌ காலத்துப்‌
புலவர்கள்‌ பாடிய பாடல்கள்‌ பல இப்போதும்‌ எஞ்சி நிற்கின்றன.
எட்டுத்தொகையும்‌, பத்துப்பாட்டும்‌, பதினெண்கீழ்க்கணக்கும்‌,
சிலப்பதிகாரமும்‌, மணிமேகலையும்‌ பழந்தமிழரின்‌ சால்பை
விளக்கிக்‌ காட்டுகின்றன.

தாம்‌ வாழும்‌ நிலத்தின்‌ இயல்புக்கு ஏற்றவாறு மக்களின்‌
வாழ்க்கை முறையும்‌, பண்பாடும்‌ அமையும்‌ என்பது பண்டைய
தமிழரின்‌ சிறந்ததொரு கொள்கையாகும்‌. அஃதுடன்‌ காலம்‌ 
என்ற தத்துவமும்‌ மக்கள்‌ வாழ்க்கையில்‌ பேரிடங்கொண்டது..
ஆகவே, மக்கள்‌ வாழ்ந்த இடமும்‌, காலமும்‌, அவர்களுக்குத்‌
தேவையான முதற்பொருள்‌ எனக்‌ கொள்ளப்பட்டன. ஓரறி
வுடைய புல்‌ முதல்‌ ஆறறிவுடைய மக்கள்‌ ஈறாகிய உயிர்ப்பொருள்‌
களும்‌ ஏனைய உயிரில்லாத பொருள்களும்‌ முதற்பொருள்களின்‌
சார்பாக நின்று கருக்கொண்டு உலகன்மேல்‌ தோற்றுகின்றன
ஆகையால்‌ அவற்றுக்குக்‌ கருப்பொருள்‌ என்று பெயர்‌ வழங்‌
கிற்று. மக்கள்‌ வாழ்க்கையின்‌ செய்திகளைப்‌ புலப்படுத்துவது
உரிப்பொருள்‌ எனப்‌ பெயர்‌ பெற்றது.

முதற்பொருள்‌ இரண்டனுள்‌ நிலமானது நான்கு வகையாகப்‌
பிரிக்கப்பட்டது . காடும்‌ காட்டைச்‌ சார்ந்த இடமும்‌ முல்லை
என்றும்‌, மலையும்‌ மலையைச்‌ சார்ந்த இடமும்‌ குறிஞ்சி என்றும்‌,
வயலும்‌ வயலைச்‌ சார்ந்த இடமும்‌ மருதம்‌ என்றும்‌, கடலும்‌
கடலைச்‌ சார்ந்த இடமும்‌ நெய்தல்‌ என்றும்‌ பெயர்‌ பெற்றன.
முல்லைக்குக்‌ கடவுள்‌ மாயோன்‌ (திருமால்‌), குறிஞ்சிக்குக்‌ கடவுள்‌
சேயோன்‌ (முருகன்‌), மருதத்தின்‌ கடவுள்‌ வேந்தன்‌ (இந்திரன்‌),
நெய்தலுக்குக்‌ கடவுள்‌ வருணன்‌. இந்‌ நான்கு பிரிவுகளல்லாமல்‌
வேறொரு நிலப்பிரிவும்‌ உண்டு. அதற்குப்‌  பாலை என்று
பெயர்‌. "முல்லையும்‌ குறிஞ்சியும்‌ முறைமையின்‌ இரிந்து, நல்‌
இயல்பு இழந்து, நடுங்குதுயர்‌ உறுத்துப்‌ பாலை என்பதோர்‌
படிவங்‌ கொள்ளும்‌" என்று பாலை நிலம்‌ விளக்கப்படுகின்றது.
அதாவது கோடை வெய்யிலில்‌ மரஞ்செடிகள்‌ உலர்ந்து, நீர்‌
நிலைகள்‌ வறண்டு காணப்படும்‌ இடங்கட்குப்‌ பாலை என்று
பெயர்‌. இந்‌ நிலத்துக்குத்‌ தெய்வம்‌ கொற்றவை. இவ்வைந்து
நிலத்தின்‌ பாகுபாடுகளுக்குத்‌ "திணைகள்‌" என்று பெயர்‌.

"திணை என்னும்‌ சொல்லுக்குக்‌ குடி" என்றும்‌ ஒரு பொருள்‌
உண்டு. குடிகள்‌ வாழும்‌ நிலமும்‌ "திணை" எனப்பட்டது.
சொல்லிலக்கணத்தில்‌ விளக்கப்படும்‌ திணைகள்‌ வேறு. அவை
உயர்திணை, அஃறிணை என்பன. பொருள்‌ இலக்கணத்தில்‌
விளக்கப்படும்‌ இவ்வைந்து திணைகளும்‌ மக்கள்‌ வாழ்க்கையைப்‌
பற்றியவை. திணை என்னும்‌ சொல்‌ நிலத்தை மட்டுமன்றி
நிலத்தின்‌ அமைப்பு, அங்கு வாழும்‌ மக்கள்‌ இயல்பு, அங்கு உயிர்‌
வாழும்‌ விலங்குகள்‌, பறவைகள்‌, செடி கொடிகள்‌ மரங்கள்‌,
உழவுப்‌ பயிர்‌ வகைகள்‌, மக்கள்‌ வழிபட்டு வந்த தெய்வங்கள்‌
ஆகிய யாவற்றையும்‌ குறித்து நிற்கும்‌.

மொழிக்கு மட்டுமன்றி மக்களுடைய வாழ்க்கைக்கும்‌ இலக்‌
கணம்‌ வகுத்துக்கொண்ட பெருமை பழந்தமிழரைச்‌ சாரும்‌.
வாழ்க்கைக்கு ஒழுங்குமுறைகள்‌ வகுத்துக்‌ கொடுத்த இலக்கணத்‌
துக்குப்‌ பொருள்‌ இலக்கணம்‌ என்று பெயர்‌. தொல்காப்பியர்‌
காலத்துக்கு முன்பே திணைகள்‌ வழக்கில்‌ இருந்துவந்தன.
அவை தொல்காப்பியரால்‌ நிறுவப்பெற்றவை அல்ல. எனவே,
பொருளிலக்கணமும்‌ தொல்காப்பியத்துக்கு முன்பு இயற்றப்‌
ட்டிருக்கவேண்டும்‌. "முதலெனப்‌ படுவது நிலம்பொழுது
இரண்டின்‌ இயல்பு என மொழிப இயல்பு உணர்ந்தகோரே" என்று
தொல்காப்பியர்‌ தமக்கு முன்பு இலக்கணம்‌ வகுத்திருந்த
ஆசிரியர்களைச்‌ சுட்டிக்‌ காட்டுகின்றார்‌. ஒரு மொழியில்‌
இலக்கணம்‌ வகுக்கப்படு முன்‌ இலக்கியம்‌ வளர்ந்திருக்க
வேண்டும்‌. மொழியானது பல காலம்‌ வளர்ந்து வந்த பிறகுதான்‌
பொருள்களையும்‌ அவற்றைக்‌ குறிக்கும்‌ சொற்களையும்‌ திட்ட
மாக வரையறுத்து உணரவேண்டிய நெருக்கடி ஓன்று நேரும்‌.
அப்படி வரையறுக்கத்‌ தவறினால்‌ எண்ணங்களிலும்‌ பேச்சிலும்‌
தடுமாற்றமும்‌ குழப்பமும்‌ ஏற்படும்‌. இந்த இழிநிலையை ஒரு
மொழியானது எய்தாதவாறு அதற்கு இலக்கண வரம்பீடு
செய்தல்‌ இன்றியமையாததாகும்‌. அதைப்‌ போலவே, மக்கள்‌
வாழ்க்கைக்கு இலக்கண விதிமுறைகள்‌ வகுப்பதற்கு முன்னர்‌
அவ்‌ வாழ்க்கை நன்கு வளர்ச்சியும்‌ வனமும்‌ பெற்றிருக்க
வேண்டும்‌. வளர்ச்சி பெற்று நிலைத்து வாழும்‌ சமூகத்துக்குத்‌
தான்‌ ஒழுங்கு விதிகள்‌ தேவைப்படும்‌. ஒழுக்கமுறைகளை
வகுத்து அவற்றின்படியே மக்கள்‌ வாழ வேண்டுமென்று விதிப்பது
இயற்கைக்கு முரணாகும்‌. எனவே, தமிழில்‌ பொருள்‌ இலக்கணம்‌
ஓன்று கோன்றுவதற்கு முன்பே மக்கள்‌ அதில்‌ வகுத்த வாழ்க்‌
கையை வாழ்ந்து வந்தனர்‌ என்பதில்‌ ஐயமின்று. அவ்‌ வாழ்க்‌
கையை விளக்கிக்‌ காட்டுமளவுக்குத்‌ தமிழரிடையே இலக்கிய
வளம்‌ நிரம்பி இருக்க வேண்டும்‌.

நிலத்தைப்‌ பாகுபாடு செய்ததைப்‌ போலவே காலத்‌
தையும்‌ பாகுபாடு செய்திருந்தனர்‌. காலம்‌, பெரும்பொழுது
என்றும்‌ சிறுபொழுது என்றும்‌ இருவகையாகப்‌ பிரிக்கப்பட்டது.

![](images/tn-map.png)
 
ஓராண்டின்‌  தட்ப வெப்ப மாறுபாடுகளைக்‌ காட்டிய கார்‌,
கூதிர்‌, முன்பனி, பின்பனி, இளவேனில்‌, முதுவேனில்‌ ஆகிய 
காலங்கள்‌ பெரும்பொழுதுகள்‌. காலை, நண்பகல்‌, எற்பாடு,
மாலை, யாமம்‌, வைகறை ஆகியவை சிறுபொழுதுகள்‌. பெரும்‌
பொழுதை ஆண்டு, திங்கள்‌, கிழமை, நாள்‌, நாழிகை, நொடி
எனவும்‌ பகுத்திருந்தனர்‌ .

முல்லை, குறிஞ்சி, மருதம்‌, நெய்தல்‌ ஆகிய நான்கு திணை
களில்‌ வாழ்ந்த மக்கள்‌ உழைத்துப்‌ பொருளீட்டுவர்‌; காதலிப்பர்‌;
மணப்பர்‌; இல்லறத்தில்‌ நின்று இன்பம்‌ துய்ப்பர்‌. இவ்வொழுக்‌
கங்கள்‌ யாவும்‌ மக்களுக்கே உரியன. எனவே, அவற்றுக்கு உரிப்‌
பொருள்‌ என்று பெயர்‌. ஆணும்‌ பெண்ணும்‌ ஒருவரையொருவர்‌
கண்டு காதலித்து மணந்து இல்லறம்‌ நடத்தி வருவதை "அகம்‌"
என்றும்‌, மக்கள்‌ அரசியல்‌ வாழ்விலும்‌ போரிலும்‌ ஈடுபடுவதைப்‌
"புறம்‌" என்றும்‌ பொருள்‌ இலக்கணம்‌ குறிப்பிடும்‌.

உலக அமைப்பை முதல்‌, கரு, உரி என மூன்றாக வகுத்து,
உலகில்‌ வாழும்‌ மக்களின்‌ வாழ்க்கையை அகம்‌ என்றும்‌ புறம்‌
என்றும்‌ பாகுபடுத்தி, அதை இயற்கையுடன்‌ இயைபுறுத்தியது
பண்டைய தமிழரின்‌ சிறந்தொரு பண்பாடாகும்‌.

பழந்தமிழகத்தில்‌ மக்கள்‌ இல்லற வாழ்க்கையையே பெரிதும்‌
பாராட்டி வந்தனர்‌. ஒருவனும்‌ ஒருத்தியும்‌ இணைந்து வாழ்‌
வாங்கு வாழ்வாராயின்‌ அவர்களுக்கு வீடுபேறு தானாக வந்
தெய்தும்‌ என்பது தமிழரின்‌ கொள்கையாக இருந்தது. இக்‌
காரணத்தினாலேயே திருவள்ளுவரும்‌ அறம்‌, பொருள்‌, இன்பம்‌
என்னும்‌ முப்பாலை மட்டும்‌ பாடினார்‌; வீட்டைப்பற்றிப்‌
பாடினாரில்லை. அவருடைய காலத்திலேயே ஆரியரின்‌ பழக்க
வழக்கங்களும்‌, புராணங்களும்‌, தத்துவங்களும்‌ தமிழகத்தில்‌ குடி
புகுந்துவிட்டன. தருமம்‌, அருத்தம்‌, காமம்‌, மோட்சம்‌ என்‌
னும்‌ ஆரியரின்‌ புருடார்த்‌தங்களைத்‌ திருவள்ளுவர்‌ அறிந்‌
திருப்பார்‌. இருப்பினும்‌ அறம்‌, பொருள்‌, இன்பம்‌ ஆகிய முப்‌
பாலையே தமிழரின்‌ பண்பாட்டுக்கு உடன்பாடாகக்‌ கொண்டு,
மரபு வழுவாது அவர்‌ திருக்குறள்‌ என்னும்‌ அறநூலை இயற்றி
னார்‌. "இல்லற மல்லது நல்லற மன்று" என்பது பிற்காலத்து
எழுந்த கொன்றைவேந்தன்‌ மொழியாகும்‌. ஒருவனுடைய
உலக வாழ்க்கைக்கு இன்றியமையாத துணை அவன்‌ மனைவியே
ஆவாள்‌. அவளுக்கு "வாழ்க்கைத்‌ துணை என்னும்‌ சிறப்பைக்‌
கொடுக்கின்றார்‌ திருவள்ளுவர்‌.

சங்க இலக்கியங்களுள்‌ பெரும்பாலானவை அகப்பொரு
ளையே பேசுகின்றன. எட்டுத்தொகையுள்‌ நற்றிணை, குறுந்‌
தொகை, ஐங்குறு நூறு, கலித்தொகை, அகநானூறு ஆகியவை
அகப்பொருள்‌ சார்புடையவை. பல வகையிலும்‌ ஓத்த நலன்‌
களையுடைய ஒருவனும்‌ ஒருத்தியும்‌ கூடுங்காலத்துப்‌ பிறப்பது
இன்பம்‌, அதனை இன்னதென்று சொல்லால்‌ விளக்க முடியாது;

அவர்கள்‌ அகத்தால்‌, அதாவது உள்ளத்தால்தான்‌ உணர
முடியும்‌. அத்தகைய இன்பம்‌ அகம்‌ எனப்பட்டது. ஏனைய
இன்பங்கள்‌ யாவும்‌ புறமாகும்‌. அகத்தில்‌ காதல்‌ மலர்கின்றது.
புறத்தில்‌ வீரம்‌ சிறக்கின்றது. ஆண்‌ பெண்‌ விருப்பத்தினால்‌ அகத்‌
திணை உண்டாகின்றது. மண்ணாசையாலும்‌, பொன்னாசை
யாலும்‌, பசியாலும்‌ புறத்திணை உண்டாகின்றது.

மணப்‌ பருவம்‌ எய்திய காதலர்கள்‌ தாமாகவே கூடியோ
அன்றிப்‌ பிறரால்‌ கூட்டப்பெற்றோ கணவன்‌ மனைவியாவர்‌;
காதலர்கள்‌ தாமாகக்‌ கூடும்‌ கூட்டத்துக்குக்‌ "களவு" என்று
பெயர்‌. பிறர்க்கு உரித்தான ஒரு பொருளை அவரறியாவாறு
அவரிடமிருந்து கவர்ந்து கொள்ளுவது "களவு" எனப்படும்‌.
பழந்தமிழர்‌ ஊழின்‌ பெருவலியில்‌ நம்பிக்கை கொண்டவர்கள்‌.
ஆகவே, காதலர்கள்‌ ஒன்றுகூடுவதற்கே அவர்களை ஊழ்‌ கூட்டு
விக்க வேண்டும்‌ என்று அவர்கள்‌ கருதினர்‌. காதலர்‌ இருவர்‌
ஒருவரையொருவர்‌ ஒருமுறை கண்டு உள்ளத்தைப்‌ பறிகொடுத்து
விடுவராயின்‌, மீண்டும்‌ அவர்கள்‌ வேறு யாரையும்‌ காதலிப்ப
தில்லை. அவர்களுடைய திருமணம்‌ எவ்விதமான இடையூறு
மின்றி நடைபெறுவதற்குக்‌ காதலனின்‌ தோழனும்‌, காதலியின்‌
தோழியும்‌ துணை நிற்பர்‌. அகப்பொருள்‌ இலக்கணத்தில்‌
காதலனைத்‌ தலைவன்‌ என்றும்‌, காதலியைத்‌ தலைவி என்றும்‌
அழைப்பது மரபாகும்‌.

தம்‌ காதல்‌ முற்றுப்பெறுவதற்கு இடையூறுகள்‌ நேருமாயின்‌
தலைவனும்‌ தலைவியும்‌ சேர்ந்து ஊரைவிட்டே வெளியேறி
விடுவதுமுண்டு. அவர்களுடைய காதலின்‌ உறுதியையும்‌ நேர்‌
மையையும்‌ பாராட்டி அவர்கள்‌ பெற்றோர்கள்‌ அவர்கட்குத்‌
திருமணம்‌ முடித்து வைப்பர்‌. களவு ஒழுக்கமானது இரண்டு
மாத காலத்துக்குமேல்‌ நீடிக்கக்கூடாது என்பது மரபு. "இந்த உல
கத்தையே நான்‌ உனக்கு ஈடாகப்‌ பெற்றாலும்‌ நான்‌ உன்னைக்‌
கைவிடேன்‌" என்று தலைவன்‌ தலைவிக்கு உறுதி கூறுவான்‌.
அவள்‌ வேப்பங்காயைக்‌ கொடுத்தாலும்‌ அதை வெல்லக்கட்டி
யென மகழ்ந்துண்பான்‌ அவன்‌. தலைவன்‌, "உன்‌ கூந்தலைப்‌
போல நறுமணமுள்ள மலர்‌ ஒன்றை உலகிலேயே நான்‌
கண்டதில்லை" என்று தன்‌ காதலியின்‌ கூந்தலைப்‌ பாராட்டி
இன்புறுவான்.

அகத்திணையுள்‌ திருமண வாழ்க்கை கற்பு என அழைக்கப்‌
படுகின்றது. தலைவன்‌ தலைவியர்‌ இருவரின்‌ பெற்றோரும்‌
அவர்களுடைய திருமணத்துக்கு உடன்படுவர்‌ . திருமணம்‌
ஒரு நல்ல நாளில்‌ நடைபெறும்‌. தீய கோள்கள்‌ இடம்‌ விட்டு
விலகவும்‌, நிலா உரோகிணியுடன்‌ கூடவும்‌ வேண்டும்‌. விடியற்‌
காலையிற்றான்‌ திருமணம்‌ நடைபெறும்‌. திருமணப்‌ பந்தலில்‌
புதுமணல்‌ பரப்பப்படும்‌; மாலைகள்‌ தொங்கவிடப்படும்‌;
அழகிய விளக்குகளை ஏற்றி வைப்பார்கள்‌. வயது முதிர்ந்த
மங்கல மகளிர்‌ தண்ணீரைக்‌ குடங்களில்‌ முகந்து தம்‌ தலையின்‌
மேல்‌ தூக்கிக்‌ கொண்டு வந்து "சிறு மண்டை" என்னும்‌ அகன்ற
வாயுடைய கலத்தில்‌ பெய்து கொடுப்பர்‌. குழந்தைகளைப்‌
பெற்றெடுத்த மங்கல மகளிர்‌ நால்வர்‌ கூடி அத்‌ தண்ணிரை
வாங்கி, அதில்‌ பூவிதழ்களையும்‌, நெல்‌ மணிகளையும்‌ சொரிந்து
அத்‌ தண்ணீரினால்‌ மணமகளை நீராட்டுவார்கள்‌. இச்‌ சடங்‌
குக்கு "வதுவை நன்மணம்‌" என்று பெயர்‌. அப்போது அப்‌
பெண்டிர்‌, "இவள்‌ கற்பு நெறியினின்றும்‌ வழுவாமல்‌, தன்னைக்‌
கொண்ட கணவனை விரும்பிப்பேணும்‌ விருப்பமுள்ள துணைவி
யாவாளாக" என அம்‌ மணமகளுக்கு வாழ்த்துக்‌ கூறுவர்‌. மண
மகளின்‌ பெற்றோர்‌ "பெரிய ஓர்‌ இல்லத்துக்‌ கிழத்தியாக
ஆவாய்‌" என்று வாழ்த்தி அவளை மணமகனுக்குக்‌ கொடுப்பர்‌.
உளுத்தம்‌ பருப்புடன்‌ கலந்த அரிசிப்‌ பொங்கல்‌ மண விழாவுக்கு
வந்தவர்கட்கு இடையறாது வழங்கப்பெறும்‌. இறைச்சியும்‌
நெய்யும்‌ கூட்டி ஆக்கிய வெண்சோற்றையும்‌ வழங்குவதுண்டு.

திருமண வினைகள்‌ தொடங்குமுன்பு கடவுள்‌ வழிபாடு
நடைபெறும்‌. மணமுழவு முழங்கும்‌. வெண்மையான நூலில்‌
வாகையிலைகளையும்‌, அறுகம்புற்‌ கிழங்குகளையும்‌ கோத்த
மாலையை மணமகள்‌ அணிந்து கொள்ளுவாள்‌. மணமகன்‌
மணமகளுக்குத்‌ தாலி கட்டியதாகச்‌ சங்கத்‌ தமிழில்‌ சான்று
ஏதும்‌ கிட்டவில்லை. "ஈகையரிய இழையணி மகளிடுராடு" -
அதாவது பிறர்க்குக்‌ கொடுத்தற்கரிய இழை - என்று புறப்பாடல்‌
ஒன்றில்‌ குறிப்புக்‌ காணப்படுகின்றது. ஆனால்‌, அது திருமணக்‌
தின்போது அணிவிக்கப்பட்டதென்பதற்குச்‌ சான்றில்லை.
ஐம்படைத்‌ தாலியையும்‌ புலிப்பல்‌ தாலியையும்‌ குழந்தைகட்குக்‌
காப்பணியாக அணிவிக்கும்‌ வழக்கம்‌ ௮க்‌ காலத்து உண்டு.
ஆனால்‌, திருமணத்தின்‌ போது மங்கலநாண்‌ பூட்டும்‌ வழக்கம்‌
பழந்தமிழரிடையே இல்லை போலும்‌. அவ்‌ வழக்கம்‌ இருந்திருப்‌
பின்‌ எல்லாக்‌ திருமணச்‌ சடங்குகளையும்‌ குறிப்பிடும்போது
தாலி கட்டுவதென்னும்‌ தலையாய சடங்கைக்‌ குறிப்பிடாமல்‌
இரார்‌. ஆரியர்‌ பண்பாடும்‌ பழக்க வழக்கங்களும்‌ பெருகிவந்த
காலத்து எழுந்த நூலான சிலப்பதிகாரத்திலும்‌ தாலி கட்டும்‌
சடங்கைக்‌ குறிப்பிடவில்லை. ஆனால்‌, தமக்குத்‌ திருமணம்‌
ஆகிவிட்டதைத்‌ தெரிவிப்பதற்காக அக்காலத்துப்‌ பெண்கள்‌
மங்கல அணி ஒன்றை அணிந்திருக்க வேண்டுமென்றும்‌, திருமண
நாளன்று அம்‌ மங்கல அணியை ஊர்வலமாகக்‌ கொண்டுவரும்‌.
வழக்கம்‌ இருந்தது என்றும்‌ அறிகின்றோம்‌. இம்‌ மங்கல
அணியையே மேலே எடுத்துக்‌ காட்டிய புறப்பாட்டுக்‌ குறிப்பிடு
கிறது போலும்‌. மங்கல அணி என்று வரும்‌ வேறு இடங்களில்‌
அடியார்க்கு நல்லார்‌ அதற்கு "இயற்கையழகு" என்றே உரை
கண்டுள்ளார்‌. எனவே, பழந்தமிழர்‌ மாங்கலிய நாண்‌ பூட்டித்‌
திருமணம்‌ முடித்தனர்‌ என்று திட்டமாகக்‌ கூறுவதற்கில்லை.
ஆண்டாள்‌ நாச்சியார்‌ கண்ணன்‌ தம்மை மணந்ததாகக்‌ கண்ட
கனவைத்‌ தம்‌ தோழியினிடம்‌ கூறும்போது திருமணச்‌ சடங்குகள்‌
அத்தனையும்‌ கூறியவிடத்துத்‌ தமக்குக்‌ கண்ணன்‌ காலி
கட்டியதாகக்‌ கூறவில்லை. "மைத்துனன்‌ நம்பி மதுசூதனன்‌
வந்தென்‌ கைத்தலம்‌ பற்றக்‌ கனாக்கண்டேன்‌ தோழீ நான்‌"
என்று மட்டுந்தான்‌ தெரிவிக்கின்றார்‌. கந்தபுராணம்‌, பெரிய
புராணம்‌ ஆகிய நூல்களில்‌ குறிப்பிடப்படும்‌ திருமணங்களிலும்‌
மணமகன்‌ மணமகளுக்குத்‌ தாலி கட்டியதாகத்‌ தெரியவில்லை.
சீவகசிந்தாமணியில்‌ அரசியர்‌ அணிந்திருந்த "நாணுள்ளிட்டுச்‌
சுடர்வீச நன்மாணிக்க நகுதாலியும்‌ " திருமணத்தின்போது
கட்டப்பட்டதென்று கொள்ளுவதற்குச்‌ சான்றில்லை. எனவே,
திருமணத்தின்போது மணமகன்‌ மணமகளுக்குத்‌ தாலி கட்டும்‌
வழக்கம்‌ பத்தாம்‌ நூற்றாண்டுக்கு முன்பு ஏற்படவில்லை என்று
ஊக்க வேண்டியுள்ளது. இவ்‌ வழக்கத்தைத்‌ தெரிவிக்கும்‌
முதல்‌ கல்வெட்டு கி.பி. 958 ஆம்‌ ஆண்டுக்குரியதாகும்‌.

திருமண நாளன்று இரவே மணமக்கள்‌ மணவறையில்‌
கூட்டப்பெறுவர்‌. அங்கு மணமகள்‌ கசங்காத புத்தாடையால்‌
தன்‌ உடல்‌ முழுவதும்‌ போர்த்துக்‌ கொண்டிருப்பாள்‌. சங்க
காலத்துத்‌ திருமண விழாவைப்பற்றிக்‌ கூறும்‌ அகப்பாட்டுகள்‌
இரண்டிலும்‌ புரோகிதன்‌ ஒருவன்‌ இடையிலிருந்து மணவினைகள்‌
புரிந்ததாகச்‌ செய்திகள்‌ இல. ஆனால்‌, கோவலன்‌ கண்ணகியை
மணந்தபோது மாமுது பார்ப்பான்‌ மறைவழி காட்டியதாகவும்‌
மணமக்கள்‌ தீ வலம்‌ செய்ததாகவும்‌ இளங்கோவடிகள்‌ கூறு
கின்றார்‌. சங்க காலம்‌ முடிவுற்றுக்‌ கி.பி. 5 ஆம்‌ நூற்றாண்டுக்குள்‌
திருமணங்களில்‌ பார்ப்பான்‌ புரோகிதம்‌ செய்யும்‌ வழக்கம்‌ மக்க
ளிடையே பரவிவிட்டதென இதனால்‌ அறிகின்றோம்‌.

பெண்ணின்‌ கற்பைப்‌ போற்றி வந்தனர்‌ பழந்தமிழர்‌.
கற்புடைய மனைவியைத்‌ தவிர்த்து ஒருவன்‌ பெறும்பேறு வேறு
ஒன்றும்‌ இல்லை என்று அவர்கள்‌ கருதினர்‌. "பெண்ணின்‌ பெருந்‌
தக்க யாவுள கற்பென்னும்‌ திண்மையுண்‌ டாகப்‌ பெறின்‌ 219
என்றும்‌, "புகழ்புரிந்‌ தில்லிலோர்க்‌ கில்லை இகழ்வார்முன்‌
ஏறுபோல்‌ பீடு நடை" என்றும்‌ "தெய்வம்‌ தொழாஅள்‌ கொழு
நன்‌ தொழுதெழுவாள்‌ பெய்யெனப்‌ பெய்யும்‌ மழை" என்றும்‌
பெண்ணின்‌ கற்புத்‌ திறத்தைப்‌ பாராட்டுகின்றார்‌. கற்பு என்னும்‌
ஒழுக்கம்‌ ஆண்களுக்கும்‌ உரிய பண்பாகவே அந்‌ நாளில்‌ கருதப்‌
பட்டது. நான்‌ "இப்‌ போரில்‌ வெற்றி பெறேனாயின்‌ என்‌
மனைவியை விட்டுப்‌ பிரிந்த பழியைப்‌ பெறுவேனாவேன்‌"
என்று சங்ககாலத்துத்‌ தமிழன்‌ ஒருவன்‌ சூளுரைக்கின்றான்‌.
எனினும்‌ பழந்தமிழரின்‌ சமுதாயத்தில்‌ ஆண்களின்‌ கற்புநிலையை
மன்னனோ, அறமோ, புலவர்களோ வற்புறுத்தியதாகத்‌ தெரிய
வில்லை. திருமணம்‌ செய்துகொண்ட ஆடவன்‌ தன்‌ மனைவியை
விட்டுப்‌ பிரிந்து பரத்தையரைத்‌ தழுவிக்‌ காலங்கழிப்பதும்‌, அவ
னுடைய மனைவியானவள்‌ அவனுடைய பிரிவை நினைந்து
வருந்தி நைதலும்‌ வழக்கமாகிவிட்டிருந்தது.

பேகன்‌ என்ற மன்னன்‌ தன்‌ மனைவி கண்ணகியைப்‌ பல
நாள்‌ துறந்திருந்தான்‌. மன்னரைப்‌ போலவே பொதுமக்களும்‌
பரத்தையர்‌ நட்பில்‌ திளைத்து வருவதுண்டு. அருவருக்கத்தக்க
இத் தீய ஒழுக்கம்‌ மருதத்திணை மக்களின்பால்‌ மட்டுந்தான்‌
காணப்பட்டது. மதுரையில்‌ எண்ணற்ற பரத்தையர்‌ வாழ்ந்‌
திருந்தனர்‌ என்னும்‌ செய்தியை மருதக்‌ கலி ஒன்று தெரிவிக்‌
கின்றது. அங்கு வாழ்ந்த பரத்தையரை ஓரூர்‌ முழுவதிலுமே குடி
யேற்றலாம்‌ என்று அக்‌ கலிப்பாட்டுக்‌ கூறுகின்றது. பரத்தைய
யரைத்‌ தொல்காப்பியனார்‌ "காமக்கிழத்தியர்‌" என்று குறிப்பிடு
கின்றார்‌ . இச்‌ சொல்லுக்கு நச்சினார்க்கினியர்‌ "காமக்கிழத்திய
ராவர்‌ கடனறியும்‌ வாழ்க்கையுடையராகிக்‌ காமக்கிழமை பூண்டு
இல்லறம்‌ நிகழ்த்தும்‌ பரத்தையர்‌" என்று விளக்கந்‌ தருஇன்றார்‌.

களவு ஒழுக்கத்தை அடிப்படையாகக்‌ கொண்டு காமத்துப்‌
பால்‌ வகுத்த திருவள்ளுவர்‌ கணவன்‌ பரத்தையரை விரும்பிக்‌
தன்‌ மனைவியை விட்டுப்பிரிவதும்‌, மனைவியானவள்‌ தன்‌ கணவ
னுடைய "அடங்கா ஒழுக்கத்தைக்‌ கண்டு மனம்‌ புழுங்குவதும்‌"
ஆகிய அகத்துறைகட்கு இலக்கணம்‌ கண்டிலர்‌. திருக்குறளில்‌
பரத்தையர்‌ என்னும்‌ சொல்லை அவர்‌ ஆளுவதில்லை. பொருட்‌
பாலில்‌ மட்டும்‌ ஆடவரிடம்‌ காணப்பட்ட சில குற்றங்குறைகளை
விலக்குமாறு விதிகள்‌ வகுக்கும்போது "வரைவின்‌ மகளிர்"
அதாவது, "பொருட்பெண்டிர்‌" உறவு இழுக்குத்‌ தரும்‌ என்றும்‌,
"பொருட்பெண்டிர்‌ பொய்ம்மை முயக்கம்‌ இருட்டறையில்‌ ஏதில்‌
பிணந்‌ தழீஇ யற்று" என்றும்‌, "பொருட்பொருளார்‌ புன்னலந்‌
தோயார்‌ அருட்பொருள்‌ ஆயும்‌ அறிவின்‌ வர்‌" என்றும்‌ கூறு
கின்றார்‌. அகவே, பரத்தையர்‌ ஒழுக்கம்‌ சங்க காலத்தில்‌
வாழ்ந்த ஆடவரிடம்‌ ஒரு கறையாகவே காணப்படுகின்றது.
பரத்தையரிடம்‌ உறவு பூண்டு ஒழுகின தம்‌ கணவனைப்‌ பெண்கள்‌
பொறுமையுடன்‌ வாழ்க்கையில்‌ ஏற்றுக்கொண்டு அவனுடன்‌
புலந்தும்‌, பிறகு அவன்‌ செய்த பிழையை மறந்தும்‌ வாழ்ந்து
வந்தனர்‌ என்று அறிகின்றோம்‌.

கணவன்‌ தன்னைப்‌ பிரிந்து சென்றால்‌ மனைவிக்கு ஊடல்‌
ஏற்படுவதுண்டு. ஒருவர்‌ இவர்கள்‌ வழக்கில்‌ தலையிட்டா
லொழிய அவ்வூடல்‌ எளிதில்‌ தீருவதில்லை. தோழி, தாய்‌,
பார்ப்பான்‌, பாங்கன்‌, பாணன்‌, பாடினி, இளையர்‌, விருந்தினர்‌,
கூத்தர்‌, விறலியர்‌, அறிவர்‌, கண்டோர்‌ ஆகியவர்கள்‌ அனை
வருக்குமே இவ்வூடலைத்‌ தீர்த்து வைக்கும்‌ உரிமையுண்டு.
கணவன்‌ மனைவியரிடையே அடிக்கடி ஊடல்‌ ஏற்பட்டால்தான்‌
வாழ்க்கையில்‌ இன்பம்‌ ஊறும்‌ என்றும்‌, ஆனால்‌ அந்த ஊடலை
நீடிக்க விடக்கூடாதென்றும்‌ திருவள்ளுவர்‌ அறிவுறுத்து
கின்றார்‌.

திருமணமான பிறகு கணவன்‌ மேலும்‌ கல்வி கற்பதற்கோ,
பொருள்‌ தேடுவதற்கோ தன்‌ மனைவிவைவிட்டுப்‌ பிரிய நேருவ
துண்டு. கல்விக்காக ஏற்படும்‌ பிரிவு மூன்றாண்டுகட்கு
மேல்‌ நீடிக்கக்கூடாது என்பது மரபு. மன்னனுடைய போர்ப்‌
பணியை மேற்கொண்டோ, மன்னனுடைய கடமைகள்‌ வேறு
எவற்றையேனும்‌ ஏற்றோ, அன்றிப்‌ பொருள்‌ தேடவோ கணவன்‌
தன்‌ மனைவிவைவிட்டுப்‌ பிரிய நேர்ந்தால்‌, அப்‌ பிரிவு ஓராண்
டுக்கு மேல்‌ நீடித்தலாகாது. பரத்தையர்‌ உறவை மேற்‌
கொண்டு தன்‌ மனைவியைப்‌ பிரிந்து சென்றவனும்‌ தன்‌
மனைவிக்குப்‌ பூப்புத்‌ தோன்றி மூன்று நாள்‌ கழித்துப்‌ பன்னி
ரண்டு நாள்‌ வரையில்‌ மீண்டும்‌ வந்து தன்‌ மனைவியைக்‌ கூட
வேண்டும்‌. ஆனால்‌, கோவலன்‌ கண்ணகியை விட்டுப்‌ பிரிந்து
நீண்ட நாள்‌ மாதவியுடனே வாழ்ந்திருந்தான்‌. சங்க காலத்திய
கட்டுப்பாடு சிலப்பதிகாரக்‌ கதை நிகழ்ந்த காலத்தில்‌ தளர்ந்து
விட்டது போலும்‌. மருதத்திணை ஒழுக்கமாக இருந்து வந்த
இவ்விழுக்கானது பிற்காலத்திலும்‌ தமிழர்‌ வாழ்வுக்குச்‌ சீர்
கேட்டை விளைத்து வந்துள்ளது.

கல்வி கற்கவும்‌, பொருளீட்டவும்‌, மன்னனுக்காகத்‌ தூது
செல்லவும்‌ கணவன்‌ பிரியும்போது மனைவி அவனுடன்‌ செல்லும்‌
வழக்கம்‌ இல்லை. பெண்கள்‌ போர்ப்‌ பாசறைகளில்‌ தம்‌ கணவ
னுடன்‌ தங்கக்கூடாதென்றும்‌ ஒரு மரபு இருந்து வந்தது.
தான்‌ காதலித்த ஒரு பெண்ணை மணக்க வாய்க்காத ஆண்‌
மகன்‌ சில சமயம்‌ மடலேறுவ துண்டு. பனங்கருக்கினால்‌ குதிரை
ஒன்று செய்து அதன்மேல்‌ அவன்‌ ஏறி அமர்ந்து தன்‌ காதலியின்‌
வடிவந்தீட்டிய கொடி ஒன்றைத்‌ தன்‌ கையில்‌ ஏந்திக்கொள்ளு
வான்‌. இந்த ஊர்தியைத்‌ தெருத்‌ தெருவாக இழுத்துச்‌ செல்லு
வார்கள்‌. பனங்கருக்கினால்‌ அறுப்புண்ட அவன்‌ உடலில்‌ குருதி
வடியும்‌. ஊராரும்‌, பெண்ணின்‌ பெற்றோரும்‌ அவன்‌ துயரைக்‌
கண்டு இரக்கங்கொண்டு அப்‌ பெண்ணை அவனுக்கே மணமுடிப்‌
பார்கள்‌. பெண்கள்‌ மடலேறுதலில்லை. ஆனால்‌, பிற்காலத்‌
தவரான திருமங்கையாழ்வார்‌ தலைவி ஒருத்தி பிரிவாற்றாமை
மேலீட்டால்‌ "காதல்‌ கைமிக்கு மடலூரக்‌ துணிந்தாள்‌" என்று
பாடுகின்றார்.

பண்டைய தமிழ்‌ மக்கள்‌ அளவற்ற இன்பத்துடன்‌
இல்வாழ்வில்‌ ஈடுபட்டனர்‌. அதற்குச்‌ சான்றுகள்‌ பல சங்க
இலக்கியத்தில்‌ கிடைக்கின்றன. தொழில்‌ புரிவதை ஆடவர்‌ தம்‌
உயிராக மதித்தனர்‌. மகளிர்‌ தம்‌ கணவரைத்‌ தம்‌ உயிருக்கு
நேராகக்‌ கருதினர்‌. சங்க காலப்‌ புலவர்கள்‌ இல்வாழ்க்கையைப்‌
பற்றித்‌ தீட்டியுள்ள பல அழகிய சொல்லோவியங்கள்‌ சங்க
இலக்கியத்தில்‌ மிளிர்கின்றன. கூடலூர்‌ கிழார்‌ தீட்டியளித்‌
துள்ள ஓவியக்‌ காட்சியிது. புதிதாக மணஞ்செய்துகொண்டு தன்‌
கணவன்‌ வீடு சென்ற ஒரு பெண்‌, தன்‌ தளிர்‌ விரல்கள்‌ சிவக்கு
மாறு, புளித்த கட்டித்தயிரைப்‌ பிசைந்து, கண்ணில்‌ புகை கரிப்‌
பதையும்‌ பாராட்டாமல்‌, அதற்குத்‌ தாளிதம்‌ செய்து, துழாவித்‌
துழாவி அதனை இனிய குழம்பாக்கித்‌ தன்‌ கணவனுக்குப்‌ படைக்‌
கின்றாள்‌. தாய்‌ வீட்டில்‌ அடுதொழில்‌ பயிலாத சிறு பெண்ணாத
லால்‌ தயிர்‌ தோய்ந்த விரல்களைக்‌ கழுவக்‌ தோன்றாதவளாய்த்‌ 
தன்‌ புடவையிலேயே துடைத்துக்‌ கொள்ளுகின்றாள்‌. உணவு
மிகவும்‌ சுவையாக உள்ளதே என்று கணவன்‌ அவளைப்‌ பாராட்‌
டிப்‌ புகழ்கின்றான்‌. அவள்‌ முகமும்‌ மலர்ந்தது. மற்றொரு
காட்சி. இளம்பெண்‌ ஒருத்தி தன்‌ காதலனுடன்‌ அவனுடைய
ஊருக்குச்‌ சென்று தங்கிவிட்டுமீண்டும்‌ தன்‌ தாய்‌ வீட்டுக்கு
வந்தாள்‌. புகுந்த ஊரில்‌ குடிநீர்‌ இனிமையாக இராது. ஆகை
யால்‌ அதை அப்பெண்‌ எப்படி விரும்பிக்‌ குடித்தாள்‌ என்று அவள்‌
தோழி வினவுகன்றாள்‌. அதற்கு அப்‌ பெண்‌, "தோழி! நீ கூறிய
படி என்‌ தலைவரது ஊர்த்‌ தண்ணீர்‌ பிறர்‌ குடிக்கத்‌ தகாதது
தான்‌. அங்கு ஒரு சிறு குட்டையில்‌ தழைகள்‌ உதிர்ந்து ஊறிக்‌
கிடக்கின்றன. விலங்குகள்‌ அத்‌ தண்ணீரைக்‌ குடிக்கப்போய்‌
அதைக்‌ கலக்கவிட்டன. எனினும்‌, அஃது என்னவோ எனக்கு
இனிமையாகவே சுவைக்கின்றது. ஏன்‌, இங்கு நம்‌ தோட்டத்‌
இன்‌ மரங்களில்‌ பிழியும்‌ தேனையும்‌ பாலையும்‌ கலந்து உண்ணும்‌
போது காணும்‌ சுவையைவிட அக்‌ குட்டைத்‌ தண்ணீரே எனக்கு
மிகவும்‌ இனிமையாகக்‌ சுவைக்கன்றது" என்று  புக்கவீட்டில்‌
தான்‌ காணும்‌ சிறப்பை அவள்‌ எடுத்துப்‌ பெருமை பாராட்டிக்‌
கொள்ளுகின்றாள்‌. மற்றுமொரு காட்சி. ஒரு பெண்ணும்‌
அவளுடைய காதலனும்‌ திருமணம்‌ முடிந்து அவன்‌ ஊரில்‌
வாழ்கின்றார்கள்‌. பெண்ணின்‌ பெற்றோர்கள்‌ நிறைந்த
செல்வம்‌ வாய்ந்தவர்கள்‌. அவளுடைய கணவன்‌ வீடோ
வறண்ட குடி. அவ்‌ வீட்டில்‌ தன்‌ மகள்‌ அவள்‌ கணவனுடன்‌
இன்ப வாழ்க்கை வாழ்கின்றாள்‌ எனக்‌ கேட்ட தாய்‌
"பாலையும்‌ தேனையும்‌ கலந்த சோற்றைப்‌ பொற்கலம்‌ 
ஒன்றில்‌ பெய்து செவிலித்தாய்‌ அதை ஒரு கையில்‌ ஏந்திக்‌
கொண்டு மற்றொரு கையில்‌ பூச்சுற்றிய மெல்லிய கோலைக்‌
காட்டி மருட்டி இச்‌ சோற்றை உண்ணுவாய்‌ என்று வேண்டவும்‌,
யான்‌ உண்ணேன்‌ என்று பந்தலின் கீழ்‌ ஓடி ஒளிந்து விளையாட்டுக்‌
காட்டுவாளே என்‌ மகள்‌. அத்தகைய குறும்புக்காரப்‌ பெண்‌
அறிவும்‌ ஒழுக்கமும்‌ யாண்டு உணர்ந்தனள்‌? கொண்ட கொழுநன்‌
குடி வறுமையுற்றதாகவும்‌, தன்னைப்‌ பெற்ற தன்‌ தந்தை வீட்டு
உணவை நினையாது இப்போது ஒரு பொழுதுவிட்டு ஒரு
பொழுது உண்கிறாள்‌. என்னே அவள்‌ பண்பாடு" என்று
வியக்கின்றாள்.

ஒரு பெண்ணிடம்‌ அன்று காணப்பட்டதாகப்‌ புலவர்கள்‌
கற்பிக்கும்‌ நற்குணம்‌ அக்‌ காலத்து மகளிரின்‌ சிறந்த பண்‌
பாடுகளை எடுத்துக்காட்டுகின்றது.

பெண்கள்‌ பூப்புற்றிருக்கும்‌ நாள்களில்‌ வீட்டுப்பாண்டங்‌
களைத்‌ தொடாமல்‌ ஒதுங்கியே இருப்பார்கள்‌. இவர்கள்‌ "கலந்‌
தொடா மகளிர்‌" எனப்படுவர்‌.

இல்லறத்தில்‌ நின்று இல்வாழ்க்கையின்‌ கடமைகளையாற்றும்‌
உரிமை கணவனுடன்‌ சேர்ந்து வாழும்‌ பெண்களுக்குத்தாம்‌
உண்டு. தன்‌ கணவன்‌ பொருளீட்டுவதற்காகவோ, அரசனுடைய
கடமைகளை மேற்கொண்டோ தன்னைப்‌ பிரிந்திருக்கும்போதும்‌,
அவன்‌ பரத்தையுடன்‌ கூடி வாழும்போதும்‌ கற்புடைய பெண்‌
ஒருத்தி, "அறவோர்க்கு அளித்தலும்‌, அந்தணர்‌ ஓம்பலும்‌, துற
வோர்க்கு எதிர்தலும்‌, தொல்லோர்‌ சிறப்பின்‌ விருந்து எதிர்‌
கோடலும்‌" ஆகிய இல்லற உரிமைகளை இழந்து நிற்பாள்‌. அப்‌
போதெல்லாம்‌ அவள்‌ தன்னை ஒப்பனை செய்துகொள்ளும்‌
வழக்கமும்‌ இல்லை.

இல்லற வாழ்க்கைக்கு மிகவும்‌ சிறப்பாக அமைவது நன்‌
மக்கட்‌ பேறு என்பது பண்டைய தமிழரின்‌ கொள்கையாகும்‌.
மக்கட்‌ செல்வத்தைப்‌ பாராட்டும்‌ நூல்கள்‌ பல உண்டு. திருக்‌
குறளில்‌, "பெறுமவற்றுள்‌ யாமறிவ தில்லை அறிவறிந்த மக்கட்பே
ஐறல்ல பிற" என்று மக்கட்பேறு சிறப்பிக்கப்படுகின்றது.
பலரோடு "உண்ணும்‌ பெருஞ்செல்வராக இருப்பினும்‌ குறுகுறு
வென நடந்து, உணவைச்‌ சிறு கையால்‌ பிசைந்து மேலும்‌ கீழும்‌
சிதறிப்‌ பெற்றோர்‌ அறிவை இன்பத்தால்‌ மயக்கும்‌ மக்களைப்‌
பெறாதார்க்கு உலகில்‌ பயன்படும்‌ பொருள்ஒன்றும்‌இல்லை என்று
புறப்பாட்டு ஒன்று மக்கட்‌ பேற்று இன்பத்தைப்‌ பரவுகின்றது.
குழந்தையைப்‌ பெறுவது தன்‌ கடன்‌ என்றும்‌, அக்‌ குழந்தைக்குக்‌
கல்வி பயிற்றியும்‌, அறிஞர்களின்‌ அவையில்‌ முன்னணியில்‌ அவன்‌
நிறுத்தப்‌ பெறும்‌ தகுதியைக்‌ கொடுத்தும்‌, அவனுக்குச்‌ சான்‌
றோன்‌ என்ற பாராட்டுக்‌ கிடைக்கச்‌ செய்வதும்‌ தந்தையின்‌
கடன்‌ என்றும்‌ பெண்கள்‌ எண்ணினர்‌.

கணவனை இழந்த பெண்‌ அக்‌ காலத்தில்‌ உடன்கட்டை
ஏறும்‌ பழக்கம்‌ காணப்பட்டது. கைம்மை நோன்பு நோற்கும்‌
வழக்கமும்‌ பெண்கள்‌ மேற்கொண்டிருந்தனர்‌. கைம்பெண்கள்‌
நெய்யுண்பதில்லை; கண்ணீர்ச்‌ சோற்றைப்‌ பிழிந்து எடுத்துக்‌
கொண்டு, அதனுடன்‌, அரைத்த எள்ளையும்‌ புளியையுங்கூட்டி
வெந்த வேளைக்கீரையுடன்‌ அவர்கள்‌ உண்ணுவர்‌. கைம்‌
பெண்கள்‌ பாய்மேல்‌ படுப்பதில்லை; வெறுந்தரையின்மேல் தான்‌
படுத்துத்‌ தூங்கினர்‌. இவர்கள்‌ தலையை மழித்துக்கொள்ளும்‌
வழக்கமும்‌ உண்டு. தமிழ்நாட்டில்‌ குடியேறிய ஆரியரும்‌ இக்‌
கைம்மை நோன்பை மேற்கொண்டனர்‌. இப்போது பெரும்‌
பாலும்‌ கைம்மைநோன்பு நோற்கும்‌ வழக்கம்‌ பிராமணக்‌ கைம்‌
பெண்களிடமே காணப்படுகின்றது. வேறு குலத்தைச்‌ சார்ந்தவர்‌
களும்‌ அண்மைக்‌ காலம்‌ வரையில்‌ தென்னார்க்காடு, கஞ்சாலூர்‌
போன்ற சல மாவட்டங்களில்‌ தலைமழித்து முக்காடிட்டுக்‌
கைம்மைக்‌ கோலங்‌ கொண்டதுண்டு. இப்போது பிராமணக்‌
குலத்துக்‌ கைம்பெண்களும்‌ தலைமழித்துக்‌ கொள்ளுவதையும்‌,
வெள்ளாடை யணிவதையும்‌, முக்காடிட்டுக்‌ கொள்ளுவதையும்‌
தவிர்த்து வருகின்றனர்‌. மங்கல நாணும்‌, நெற்றிப்‌ பொட்டும்‌,
மஞ்சள்‌ பூச்சும்‌, மலர்‌ சூட்டுந்‌ தவிர, ஏனைய ஒப்பனைகள்‌
அனைத்தையும்‌ அவர்கள்‌ கைவிடாமல்‌ ஏற்றுக்கொண்டிருப்பதை
இந்‌ நாளில்‌ காணலாம்‌.

பழந்தமிழகத்தில்‌ இல்லத்தில்‌ ஈடுபட்டிருந்தவர்கள்‌ மேற்‌
கொள்ள வேண்டிய கடமைகள்‌ இன்னின்னவென வகுக்கப்‌
பட்டிருந்தன. "தென்புலத்தார்‌, தெய்வம்‌, விருந்து, ஒக்கல்‌"
ஆகியவர்களுக்கும்‌ ஒருவன்‌ தன்‌ வருமானத்தைப்‌ பகிர்ந்து
கொடுக்கவேண்டும்‌. ஒரு பகுதியைக்‌ தனக்கும்‌ தன்‌ குடும்பத்‌
துக்கும்‌ நிறுத்திக்கொண்டு, மற்றொரு பகுதியை அரசாங்கக்‌
கடமைகளுக்குச்‌ செலுத்திவிடவேண்டும்‌. தம்‌ வீட்டில்‌ தங்கி,
அதாவது பிறரை நாடிப்‌ பிழைக்காமல்‌, தம்‌ வருமானத்தைப்‌
பிரித்தளித்து வாழ்வதே இன்ப வாழ்க்கையாகும்‌ என்பது
தமிழரின்‌ மரபாகும்‌. ஆடவரின்‌ சிறந்த கடமை, தொழில்‌
புரிந்து பொருள்‌ ஈட்டுவதாம்‌. தன்‌ மனைவியை விட்டுப்‌
பிரிந்து சென்றிருந்தும்‌ பொருள்‌ ஈட்டுவதைச்‌ சீரிய கடமை
யாகக்‌ கொண்டிருந்தனர்‌. பொருளைக்‌ கொண்டுதான்‌ ஏனைய
அறங்களைச்‌ செய்ய முடியும்‌ என்று அவர்கள்‌ உறுதியாக
எண்ணினர்‌. இரு யானைகள்‌ ஒன்றோடொன்று மோதிக்‌
கொண்டு போரிடுவதை ஒரு குன்றின்‌ மேலேறி அச்சமின்றிக்‌
காணலாம்‌ அன்றோ? அதைப்போலக்‌ கையில்‌ பொருளை
வைத்துக்‌ கொண்டு ஒரு தொழிலைப்‌ புரிபவன்‌ எந்த இடையூற்‌
றையும்‌ பொருட்படுத்த வேண்டியதில்லை.

இல்லற வாழ்வில்‌ அமர்ந்து வருவிருந்து ஓம்புதல்‌ பண்டைத்‌
தமிழரின்‌ தனிப்பட்ட பண்பாடாகும்‌. அவர்கள்‌ அமிழ்தம்‌
கிடைத்தாலும்‌ அதைப்‌ பகிர்ந்து உண்பர்‌; மதுவையும்‌ விருந்‌
இனருடன்‌ கூடி உவந்து அருந்துவர்‌ .

**உணவு**

அரிசிச்‌ சோற்றையே பண்டைய தமிழர்‌ தம்‌ சிறப்பு
உணவாகக்‌ கொண்டனர்‌. அவர்கள்‌ புழுங்கலரிசியையே
உண்பது வழக்கம்‌. அரிசியை உரலிலிட்டு அதை வெளுக்கத்‌
தீட்டியே உலையிலிடுவார்கள்‌. அவர்கள்‌ வரகையும்‌ சாமை
யையும்‌ சமைத்து உண்பதுண்டு. தமிழகத்தில்‌ பல்வகை
யான நெல்‌ விளைந்தது. சோற்றோடு காய்கறி வகைகளையும்‌
அட்டு உண்பர்‌. காய்கறிக்குக்‌ கடுகு தாளிப்பார்கள்‌. மிளகும்‌
புளியும்‌ உப்பும்‌ உணவில்‌ சேரும்‌. மாங்கனியைப்‌ பிழிந்து சாறு
எடுத்து, அதைப்‌ புளிக்கவைத்து அதைப்‌ புளியாகப்‌ பயன்‌
படுத்துவது முண்டு. இவையன்றிக்‌ களாப்பழப்‌ புளி, துடரிப்புளி,
நாவற்பழப்புளி ஆகியவும்‌ பயன்படுவதுண்டு. கொம்மட்டி
மாதுளங்காயை அரிந்து, அதனுடன்‌ மிளகின்‌ பொடியைக்‌ கலந்து,
கறிவேப்பிலை கூட்டிப்‌ பசு வெண்ணெயில்‌ அதைப்‌ பொரிப்‌
பார்கள்‌. வடுமாங்காய்‌ ஊறுகாய்‌ அக்‌ காலத்திலேயே
உண்டு. பலாப்பழம்‌, இளநீர்‌, வாழைப்பழம்‌, நுங்கு, சேம்‌
பிலைக்கறி, வள்ளிக்கெங்கு, சுட்ட பனங்கிழங்கு ஆகியவற்றையும்‌
பண்டைத்‌ தமிழர்‌ உண்டனர்‌.

சோற்றுக்கான அரிசி முல்லைப்பூப்போல வெண்மையாகவும்‌
மென்மையாகவும்‌ இருக்கும்‌. ஓர்‌ அரிசியிலேனும்‌ இடைவரிகளோ
முரிவோ காணப்படாது. சோறு ஒன்றோடொன்று இழையாமல்‌
பதமாக வெந்திருக்கும்‌. பழஞ்சோற்றையும்‌ மக்கள்‌ உண்ப
துண்டு. ௮ரிசி, கொள்ளுப்பருப்பு, பயற்றம்‌ பருப்பு ஆகிய
வற்றைப்‌ பாலில்‌ கூட்டிக்‌ கஞ்சி காய்ச்சிக்‌ குடிப்பார்கள்‌ . புளிக்க
வைத்த மாவைக்‌ கரைத்துப்‌ புளிங்கூழ்‌ ஆக்குவார்கள்‌. பல
விதமான பணியாரங்கள்‌ செய்யப்பட்டன. வேடர்கள்‌ விரும்பி
யுண்ட உணவு புளிச்சோறு.

பழந்தமிழர்‌ புளியங்காய்‌, நெல்லிக்காய்‌ ஆகியவற்றை
ஊறவைத்த காடியைப்‌ பெரிதும்‌ விரும்பினர்‌ . பாலைத்‌
தோய்த்து வெண்ணெய்‌ திரட்டும்‌ வழக்கம்‌ அந்‌ நாளிலேயே
இருந்து வந்தது. வெண்ணெயைப்‌ பதமாகக்‌ காய்ச்சி நெய்‌
எடுத்துச்‌ சோற்றில்‌ வார்த்து உண்பார்கள்‌.

பண்டைத்‌ தமிழகத்தில்‌ ஊன்‌ உண்ணும்‌ வழக்கம்‌ பரவி
யிருந்தது. பார்ப்பனரும்‌ ஊன்‌ உண்டதற்குச்‌ சான்றுகள்‌
உண்டு. வெள்ளாடு, செம்மறியாடு, மான்‌, முயல்‌, ஆமா, மீன்‌
வகைகள்‌, நண்டு, ஈயல்‌, கோழி, காட்டுக்கோழி, காடை, உடும்பு
முதலியவற்றின்‌ இறைச்சியைத்‌ தனியாகவோ, பாலும்‌ அரிசியுங்‌
கூட்டியோ சமைப்பார்கள்‌. ஊன்‌ சோறு என்பது இப்போது புலவு
என்று வழங்குகிறது. அது பழங்காலத்‌ தமிழரின்‌ உணவாக
இருந்து பிறகு இடையில்‌ சில காலம்‌ வழக்கற்றுப்‌ போயிற்று,
முஸ்லிம்கள்‌ நாட்டில்‌ குடியமர்ந்த பிறகு அது மீண்டும்‌ வழக்கத்‌
துக்கு வந்துள்ளது. ஊனை நெய்யில்‌ பொரிப்பதுண்டு. புளித்த
மோரில்‌ ஈயலை ஊறப்போட்டுப்‌ புளிங்கறி சமைப்பதுண்டு.
நெல்லை இடித்து ஆண்பன்றிக்குத்‌ தனியாகக்‌ கொடுத்து அதைக்‌
கொழுக்கவைப்பார்கள்‌. அதைப்‌ பெண்பன்றியுடன்‌ சேரவிடாமல்‌
தனியாகக்‌ குழிகளில்‌ விட்டு வளர்த்துப்‌ பிறகு அதைக்‌ கொன்று
அதன்‌ ஊனைச்‌ சமைத்துத்‌ தின்பர்‌. இக்‌ காலத்து மக்களைப்‌
போலவே பழந்தமிழரும்‌ ஊனை உப்புக்கண்டம்‌ போடுவ
துண்டு. அவர்கள்‌ ஊன்‌ துண்டங்களை இரும்புக்‌ கம்பிகளில்‌
கோத்து நெருப்பில்‌ வாட்டி யுண்பார்கள்‌.

கள்ளுண்ணும்‌ வழக்கம்‌ பழந்தமிழகத்தில்‌ மிகவும்‌ விரிவாகக்‌
காணப்பட்டது. மன்னர்‌, பாணர்‌, புலவர்‌, கூத்தர்‌, பொருநர்‌,
விறலியர்‌ அனைவருமே மதுவுண்டு களித்தனர்‌. இயற்கையாகக்‌
கிடைத்த பனங்கள்‌, தென்னங்கள்‌, ஈச்சங்கள்‌ ஆகியவற்றையும்‌,
அரி, புளித்த சோற்றுக்காடி முதலியவற்றைக்‌ காய்ச்சி இறக்கிய
மதுவையும்‌, யவனர்கன்‌ கப்பலில்‌ கொண்டுவந்த தேறலையும்‌
அவர்கள்‌ விருப்பத்துடன்‌ குடித்தனர்‌. தேறலின்‌ சுவையையும்‌,
அது கொடுக்கும்‌ வெறியையும்‌ தூண்டுவதற்காக மது வகைகளைக்‌
கண்ணாடிக்‌ குப்பிகளிலும்‌, மூங்கிற்‌ குழாய்களிலும்‌ நிரப்பி,
நெடுநாள்‌ மண்ணில்‌ புதைத்து வைப்பர்‌. அத்தகைய மது வகை
களின்‌ வெறி மிகவும்‌ கடுமையாக இருக்கும்‌. அக்‌ கடுமையைப்‌
பாம்பின்‌ கடிக்கும்‌, தேள்‌ கொட்டுக்கும்‌ புலவர்கள்‌ ஒப்பிட்‌
டுள்ளனர்‌. கள்ளுக்கு இன்சுவையும்‌ நறுமணமும்‌ ஊட்டுவ
துண்டு. கள்ளுண்டவர்கள்‌ புளிச்‌ சுவையை விரும்பிக்‌ களாப்‌
பழம்‌, துடரிப்பழம்‌ (ஒருவகை இலந்தைக்‌ கனி), நாவற்பழம்‌ முதலிய பழங்களைப்‌ பறித்துத்‌ தின்பர்.
கள்ளைப்‌ பனைமரத்துப்‌ பன்னாடையால்‌ வடிகட்டுவர்‌. யவனர்‌
இரட்டைப்பிடிச்‌ சாடிகளில்‌ மரக்கலவழிக்‌ கொணர்ந்த மதுவைத்‌
தமிழர்‌ உண்டுவந்ததற்கான சான்றுகள்‌ அரிக்கமேட்டுப்‌ புதை
குழிகளில்‌ கிடைத்துள்ளன. சங்ககாலத்தின்‌ இறுதியில்‌ தமிழ்‌
மக்களிடையே குடிப்பழக்கம்‌ அளவுக்கு மீறிக்‌ காணப்பட்டது.
காவிரிப்பூம்பட்டினம்‌, மதுரை போன்ற பெரிய நகரங்களில்‌
வாழ்ந்திருந்த குடிமக்கள்‌ இத்தீய பழக்கத்தில்‌ மூழ்கிக்‌ கிடந்‌
தனர்‌. வரையற்ற சிற்றின்பமும்‌, கட்குடியும்‌ ஒரு நாட்டின்‌
மக்களை இழிந்த நிலைக்கு ஈர்த்துவிடும்‌ என்பது வரலாறு
காட்டும்‌ உண்மையாகும்‌. தமிழரிடையே தம்‌ காலத்திலேயே இத்‌
தீய பழக்கம்‌ வேரூன்றி வளர்ந்துவிட்டதைக்‌ கண்டு திருவள்ளுவர்‌
பெரிதும்‌ கவன்றார்‌ போலும்‌. குடிப்பழக்கத்தை வன்மையாகக்‌
கடிந்து இயற்றிய குறட்பாக்களைத்‌ திருக்குறளில்‌ காணலாம்‌.
அவர்‌ கள்ளை நஞ்சு என்றே கூறுகின்றார்‌. ஒழுக்கத்துக்கு
முரணான சிற்றின்ப விழைவும்‌, கட்குடியும்‌ எத்துணைத்‌ தீய பழக்‌
கங்கள்‌ என்பதைக்‌ காட்டவும்‌, இவ்‌ விரண்டும்‌ தம்‌ காலத்துத்‌
தமிழ்‌ மக்களைப்‌ பெரிதும்‌ ஈர்த்துவிட்டதைக்‌ கடியவுமே
வள்ளுவர்‌ வரைவின்‌ மகளிர்‌, "கள்ளுண்ணாமை என்னும்‌ ஈரதி
காரங்களைத்‌ திருக்குறளில்‌ அடுத்தடுத்து வைத்திருக்கின்றார்.

**உடை**

பண்டைத்‌ தமிழகத்தில்‌ குறிஞ்சி, முல்லை நிலங்களில்‌
வாழ்ந்த மக்கள்‌ பூவையும்‌, தழையையும்‌ கோத்து ஆடையாக
அணிவது வழக்கம்‌. அவர்கள்‌ கம்பளி ஆடைகளையும்‌ அணிவ
துண்டு. நகர மக்கள்‌ பஞ்சாலும்‌, பட்டாலும்‌, ஒருவகை மலை
யெலி மயிராலும்‌, வேறு சிறு விலங்குகளின்‌ மயிராலும்‌ ஆடைகள்‌
நெய்தார்கள்‌. அடியார்க்கு நல்லார்‌ தம்‌ சிலப்பதிகார உரையில்‌
முப்பத்தாறு ஆடை வகைகளைக்‌ குறிப்பிடுகின்றார்‌. துணிகள்‌
மிகமிக நுண்ணிய நூல்களினால்‌ நெய்யப்பட்டன. அவற்றுள்‌
தனித்தனி இழைகள்‌ கண்ணுக்குப்‌ புலப்படா . புகையைப்‌
போலவும்‌, பாலாவியைப்போலவும்‌, பாம்பின்‌ தோலைப்‌
போலவும்‌, மூங்கிலின்‌ உரியைப்‌ போலவும்‌ துணிகள்‌ நெய்யப்‌
பெற்றன. ஆடைகட்குப்‌ பூவேலைகள்‌ செய்வதுண்டு. பட்டுப்‌
புடவைகளின்‌ முன்தானைகளில்‌ குஞ்சம்‌ கட்டப்பட்டது. சில
பூந்துகில்‌ வகைகள்‌ மிகவும்‌ வழுவழுப்பாக இருந்த காரணத்தால்‌
வழுக்கி வழுக்குச்‌ சரியுமாம்‌. துணிகளுக்கு நறுமணம்‌ ஊட்டு
வதுண்டு.

உயர்குடிப்‌ பிறந்த ஆண்மக்கள்‌ இடையில்‌ ஒரு வேட்டியும்‌,
மேலாடையும்‌ அணிவர்‌.  சிலர்‌ சட்டை யணிவதுமுண்டு.
அரசரும்‌, அவர்களுடைய பணியாளரும்‌ மட்டுமே சட்டை
அணிவர்‌; இச்‌ சட்டைக்குக்‌ கஞ்சுகம்‌ என்றுபெயர்‌ . வாழ்க்கை
யில்‌ உயர்நிலையில்‌ நின்றவர்கள்‌ மிகக்‌ குறைந்த உடையையே
உடுத்தனர்‌. பணியாளர்கள்‌தாம்‌ வேட்டியும்‌ சட்டையும்‌
அணிந்தனர்‌. சிலர்‌ அரையில்‌ மட்டும்‌ ஆடை யணிவதுண்டு.
ஊர்‌ ஊராகச்‌ சென்று பண்டங்களை விற்றுவந்த வணிகர்கள்‌
காலில்‌ செருப்பு அணிந்திருந்தனர்‌.

பெண்கள்‌ இடையில்‌ புடவையை அணிந்திருந்தனர்‌.
அவர்கள்‌ தம்‌ மார்பகத்தை ஆடையால்‌ மறைக்கும்‌ வழக்கம்‌
அக்‌ காலத்தில்‌ இல்லை; சந்தனத்தால்‌ கொய்யில்‌ எழுதியும்‌
மலர்களை அணிந்துமே மார்பை மறைப்பர்‌. பெண்மக்கள்‌
இடையில்‌ மேகலை யணிந்து அதன்மேல்‌ பூந்துகில்‌ சுற்றிக்‌
கொள்ளுவார்கள்‌; பாடினிகள்‌ தம்‌ உடம்பின்‌ பெரும்‌ பகுதியை
யும்‌ வெளியில்‌ காட்டிக்கொண்டனர்‌. சில சமயம்‌ பெண்டிர்‌
துணியால்‌ தம்மைப்‌ போர்த்துக்‌ கொள்ளுவதுமுண்டு.
புதுமணப்‌ பெண்கள்‌ புத்தாடையால்‌ தம்‌ உடலையும்‌ முகத்தை
யும்‌ மறைத்துக்‌ கொள்ளுவர்‌. பூத்தொழில்‌ இயற்றப்பட்ட
செம்பட்டாடைகள்‌ கடைகளில்‌ விற்பனையாயின. பூப்போட்ட
வெண்ணிறப்‌ புடவைகளையும்‌ பெண்கள்‌ அணிந்தனர்‌.
வெண்ணிறப்‌ புடவைகளை அணிந்து பெண்கள்‌ பந்தாடுவது
வழக்கம்‌. செக்கர்வானைப்போன்ற செவ்வண்ண மூட்டிய, பூ
வேலை செய்யப்பட்ட, மிகமிக நுண்ணிய புடவைகள்‌ மதுரை
யிலே அங்காடிகளில்‌ விற்பனையாயின. உறையூரில்‌ மிகமிக
மென்மையான மஸ்லீன்‌ துணிகள்‌ நெய்யப்பட்டு வந்ததாகப்‌
பெரிப்புளூஸ்‌ கூறுகின்றது.

**அணிகலன்கள்‌**

பண்டைத்‌ தமிழகத்துப்‌ பெண்கள்‌ ஆடைகளினால்‌ முழு
வதும்‌ மறைக்கப்‌ பெறாத தம்‌ உடலை அணிகலன்‌ பூண்டு
மறைத்தனர்‌. மகளிர்‌ பல்வேறு அணிகலன்களினால்‌ தம்மை
ஒப்பனை செய்துகொண்டனர்‌. யவனர்‌ ஏற்றிவந்து இறக்கிய
பொன்னும்‌, மன்னர்‌ பகைவரிடமிருந்து கவர்ந்து கொணர்ந்த
பொன்னும்‌, நாட்டிலேயே மண்ணைத்‌ தோண்டியும்‌ அரித்தும்‌
எடுத்த பொன்னும்‌ தமிழகத்தில்‌ எங்கும்‌ மலிந்து கிடந்தன.
முத்தும்‌, பவழமும்‌, இதர மணிவகைகளும்‌ இழைத்துப்‌ பலவகை
யான அணிகள்‌ செய்யப்பட்டன. கைதேர்ந்த கம்மியர்கள்‌
இவ்வணிகளைச்‌ செய்தனர்‌.

மகளிர்‌ அணிந்த அணிகலன்கள்‌ சிலவற்றைச்‌ சிலப்பதிகாரம்‌
தெரிவிக்கின்றது. கால்விரல்‌ மோதிரம்‌, பரியகம்‌, நூபுரம்‌,
அரியகம்‌, பாடகம்‌, சதங்கை, குறங்குசெறி, அரையில்‌ அணியும்‌
முத்துவடம்‌, முப்பத்திரண்டு வடத்தாலான முக்துமேகலை,
மாணிக்கமும்‌ முத்தும்‌ இழைத்த தோள்வளையல்கள்‌, மாணிக்க
மும்‌ வயிரமும்‌ அழுத்திய சூடகம்‌, செம்பொன்வளை, நவமணி
வளை, சங்கவளை, பவழவளை, வாளைமீனைப்‌ போன்று
இயற்றப்பட்ட மாணிக்க மோதிரம்‌ ஆகியவை அவை. இவை
யன்றி, மோசை என்னும்‌ மரகதக்‌ கடைசெறி, கழுத்திலணி
யும்‌ வீரச்‌ சங்கிலி, நேர்ச்‌ சங்கிலி, பொன்‌ ஞாண்‌, அரிநெல்‌
லிக்காய்‌ மணிமாலை, முகப்பில்‌ கட்டின இந்திரநீலத்திடையே
வயிரம்‌ இழைத்த குதம்பை என்னும்‌ காதணி, சீதேவியார்‌,
வலம்புரிச்‌ சங்கு, பூரப்பாளை, தென்பல்லி, வடபல்லி ஆகிய
அணிகளையும்‌ பெண்கள்‌ அணிவதுண்டு. பெண்கள்‌ இடையில்‌
அணிந்த பட்டிகையான மேகலை, காஞ்சி, கலாபம்‌, பருமம்‌,
விரிசிகை என ஐவகைப்பட்டிருந்தது. பெண்மக்கள்‌ தம்‌ காது
களைத்‌ தொங்கத்‌ தொங்க வளர்க்கும்போது அணிந்து
கொள்ளும்‌ காதணிக்குக்‌ குதம்பை என்றும்‌, வளர்ந்த காதில்‌
அணியும்‌ காதணிக்குக்‌ கடிப்பிணை என்றும்‌ பெயர்‌.

கைவளைகளில்‌ பலவகையான பூத்தொழில்‌ குயிற்றப்‌
பட்டன. அவற்றுள்‌ சிலவகை முத்தாலிழைக்கப்பட்டன.
பெண்கள்‌ கால்விரல்களில்‌ மோதிரம்‌ அணியும்‌ பழக்கம்‌
பண்டைய காலத்தும்‌ உண்டு.

குழந்தை அணிகலன்களின்‌ வகைக்குக்‌ கணக்கே இல்லை
எனலாம்‌. குழந்தைகளின்‌ நெற்றியில்‌ சுட்டியும்‌ பிறையும்‌,
மூவடம்‌ கோத்த பொன்‌ சங்கிலியும்‌ பூட்டுவார்கள்‌. கழுத்தில்‌
ஐம்படைத்‌ தாலியும்‌, புலிப்பல்‌ தாலியும்‌ அணி செய்தன.
குழந்தைகளின்‌ விரல்களில்‌ சுறாமீனைப்‌ போன்றும்‌ இடபத்தைப்‌
போன்றும்‌ இலச்சினைகள்‌ பொருத்தப்பட்ட மோதிரங்கள்‌ பூட்டி
னார்கள்‌. மணிகள்‌ உள்ளிட்ட சதங்கைகள்‌, பொன்‌ இரட்டைச்‌
சரிகள்‌ கால்களிலும்‌, மணியும்‌ பவழமும்‌ கோத்த அரைஞாண்‌
இடையிலும்‌ அணிவிக்கப்பட்டன. சதங்கைகளின்‌ பூட்டு
வாய்கள்‌ தேரையின்‌ வாய்போல்‌ அமைக்கப்பட்டன. பெண்‌
கள்‌ அணிந்த சிலம்புகளுள்‌ முத்தையும்‌ மாணிக்கத்தையும்‌ பரல்‌
களாக இடுவது வழக்கம்‌. நெல்லைத்‌ தின்னவந்த கோழி
களின்மேல்‌ பெண்கள்‌ தம்‌ குழைகளைக்‌ கழற்றி எறிவார்களாம்‌.
அக்காலத்தில்‌ குழைகள்‌ அவ்வளவு மலிந்திருந்தன போலும்‌.
ஆண்மக்கள்‌ மதாணி, முத்துமாலை, வெள்ளிக்கம்பியில்‌
கோத்த பொற்றாமரை மலர்கள்‌, கைவளைகள்‌ ஆகிய அணி
கலன்களை அணிந்திருந்தனர்‌.

தமிழகத்துச்‌ செய்யப்பட்ட அணிகலன்கள்‌ அயல்நாடு
களுக்கும்‌ ஏற்றுமதியாயின. கொடுமணம்‌ என்ற ஊரில்‌ செய்யப்‌
பட்ட பொன்னணிகள்‌ மக்களால்‌ பெரிதும்‌ பாராட்டப்‌ பெற்றன.

தலைக்கோலம்‌ செய்துகொள்ளுவதில்‌ பழந்தமிழப்‌ பெண்கள்‌
அளவுகடந்த விருப்பத்தைக்‌ காட்டி வந்தனர்‌. அக்‌ காலத்தில்‌
ஒப்பனைக்‌ கலை வியப்பூட்டும்‌ அளவுக்கு ஓங்கி வளர்ந்திருந்தது.
கறுத்து, நீண்டு, நெளிந்த கூந்தலையே மிகவும்‌ விரும்பி வளர்த்‌
தனர்‌; கொண்டை, குழல்‌, பனிச்சை, சுருள்‌, முடி என ஐந்து
வகையாகத்‌ தலைக்கோலம்‌ செய்துகொண்டனர்‌; கூந்தலில்‌ பல
வகையான மலர்களைச்‌ சூட்டிக்கொள்ளுவர்‌. பெண்கள்‌ ஒப்ப
னைக்கு நூறுவகைப்‌ பூக்கள்‌ பயன்பட்டன. மகரவாய்‌,
வகிர் என்ற தலையணிகளையும்‌ அவர்கள்‌ அணிவதுண்டு.
மாணிக்கமாலையுடன்‌ வெண்ணூலில்‌ கோத்த மலர்களையும்‌
பெண்மக்கள்‌ அணிவர்‌. மலர்‌ சூடாது வெறுங்கூந்தல்‌ முடிப்‌
பதைப்‌ பெண்கள்‌ இழிவாகக்‌ கருதினர்‌.

மகளிர்‌ தம்‌ கூந்தலுக்கு அகிற்புகையூட்டுவர்‌. கூந்த
லைக்‌ கைவிரல்களால்‌ கோதி உலர்த்துவார்கள்‌, அதை இரு
தொகுதியாக வகிர்ந்து பின்னிவிடுவார்கள்‌. கண்ணாடியைத்‌
துடைத்துப்‌ பெண்கள்‌ அதில்‌ தம்‌ ஒப்பனையைக்‌ கண்ணுற்று
மகழ்வார்கள்‌. இக்‌ காலத்தைப்‌ போன்றே பழங்காலத்திலும்‌
தமிழ்ப்‌ பெண்கள்‌ தம்‌ கூற்தலுக்குக்‌ களிமண்‌ தேய்த்து முழுகும்‌
வழக்கம்‌ இருந்து வந்தது.118

பெண்கள்‌ கண்ணுக்கு மைதீட்டிக்‌ கொள்ளுவர்‌. மைதீட்டும்‌
குச்சிக்குக்‌ "கோல்‌" என்று பெயர்‌. எப்போதும்‌ மைஇடப்‌
பெற்றிருந்தனவா தலின்‌ பெண்கள்‌ கண்ணை உண்கண்‌ என்றே
கூறுவதுண்டு. மகளிர்‌ நறுமணப்‌ பாக்கும்‌ வெற்றிலையும்‌
போட்டுக்கொள்ளுவர்‌.

ஆடவரும்‌ தலைமயிர்‌ வளர்த்திருந்தனர்‌. அதைச்‌ சுருட்டிப்‌
பின்புறம்‌ முடித்திருந்தனர்‌. நெற்றிக்குமேல்‌ குடுமி சிறிது களையப்‌
பட்டிருக்கும்‌. பார்ப்பனச்‌ சிறுவரும்‌ குடுமி வைத்துக்‌
கொள்ளுவர்‌. ஆண்மக்கள்‌ தலையில்‌ பூச்சூடிக்‌ கொள்ளுவது
வழக்கம்‌. தலையில்‌ சூடும்‌ பூமாலைக்குக்‌ கண்ணி என்று பெயர்‌.
ஆண்கள்‌ தலையில்‌ முக்காடிட்டுக்‌ கொள்ளுவதும்‌ உண்டு.

**உறையுள்‌**

குறிஞ்சி நிலங்களிலும்‌, முல்லை நிலங்களிலும்‌ வாழ்ந்த
மக்கள்‌ சிறுசிறு குடிசைகளில்‌ குடியிருந்தார்கள்‌ .இக்‌ குடிசை
களுக்குக்‌ குரம்பை என்று பெயர்‌. நெய்தல்‌ நிலத்துப்‌ பரதவர்‌
களின்‌ வீடுகள்‌ புல்லாலும்‌ வைக்கோலாலும்‌ வேயப்பட்டன .
அவற்றின்‌ நுழைவாயில்கள்‌ மிகவும்‌ குறுகலானவை. வரகு
வைக்கோல்‌, செந்நெல்‌ கதிர்‌, கரும்பு, கூவையிலை ஆகிய
வற்றாலும்‌ குடிசைகள்‌ வேயப்பட்டன. மலையடிவாரத்தில்‌
வாழ்ந்த மக்கள்‌ சிலருடைய வீடுகள்‌ மிக அழகாகத்‌ தீட்டிய
வண்ண ஓவியம்‌ போலக்‌ காட்சியளித்தன.

நகரங்களை மிகப்‌ பெரிய மாடி வீடுகள்‌ அணி செய்தன.
இவ்‌ வீடுகட்கு வேயா மாடங்கள்‌ என்றும்‌ பெயர்‌ உண்டு.
இவை சுட்ட செங்கல்லால்‌ எழுப்பப்பட்டவை. இவ்‌ வீடுகளில்‌
மண்டபம்‌, கூடம்‌, தாயக்கட்டு, அடுக்களை என்று தனித்தனிப்‌
பகுதிகள்‌ அமைக்கப்பட்டிருந்தன. வீடுகளில்‌ சாளரங்கள்‌
தெற்கு நோக்கி அமைக்கப்பட்டிருக்கும்‌. அரண்மனைகளின்‌
கூரைகட்குப்‌ பொற்றகடு வேய்ந்திருந்தார்கள்‌. இவ்‌ வரண்‌
மனையின்‌ வாயில்கள்‌ மிகவும்‌ உயரமானவை; குறுகியதொரு
மலைக்கணவாய்போலக்‌ காட்சியளித்தன. வெற்றிக்கொடிகளை
உயர்த்திக்‌ கொண்டு வீரர்கள்‌ யானைகளின்மேல்‌ அமர்ந்து அவ்‌
வாயில்களின்‌ மூலம்‌ எளிதில்‌ நுழைந்து செல்லுவர்‌. அரண்மனை
களில்‌ விடிவிளக்குகள்‌ எரிந்துகொண்டே இருந்தன. இவை
யாவும்‌ பாவை விளக்குகள்‌; யவனரால்‌ வார்க்கப்பெற்றவை.
கைவல்‌ கம்மியர்‌ சிற்பநூல்‌ முறைப்படியே மனைகளையும்‌ நகரங்‌
களையும்‌ வகுத்துக்‌ கொடுத்தார்கள்‌.

அரண்மனையைச்‌ சுற்றி ஒரு வெற்று வெளி இருக்கும்‌.
அதற்குச்‌ செண்டுவெளி என்று பெயர்‌. புறமதில்கள்‌
வெள்ளிய சுதையால்‌ பூசப்பெற்றிருந்தன. அரண்மனையின்‌
உட்சுவர்கள்‌ செம்பினால்‌ எழுப்பப்பட்டவை போலக்‌ காட்சி
யளித்தன. சுவர்களின்மேல்‌ மலரோவியங்கள்‌ தீட்டப்பட்
டிருந்தன. மாடிமேல்‌ நிலாமுற்றம்‌ அமைந்திருந்தது. ௮ம்‌
முற்றத்‌ தின்மேல்‌ பொழிந்த மழைநீர்‌ திரண்டு உருண்டு வந்து
கீழே விழுவதற்கு மீன்‌ வாயைப்போன்ற அம்பணங்கள்‌
(தூம்புகள்‌) அமைக்கப்பட்டிருந்தன.

அரண்மனையைப்‌ போலவே வீடுகளுக்கும்‌ சாளரங்கள்‌
பொருத்தியிருந்தனர்‌. அவை மானின்கண்களைப்போலத்‌ தோற்ற
மளித்தன. கதவுகளை மூடிக்‌ குறுக்கே கணையமரம்‌ ஒன்றைப்‌
பூட்டுவார்கள்‌. இதற்கு நுகம்‌ என்று பெயர்‌. வீடுகளுக்கு
இரட்டைக்‌ கதவுகள்‌ அமைப்பதுமுண்டு. வெளியில்‌ வீட்டு
வாசலில்‌ மேடைகள்‌ போடப்பட்டிருந்தன. அவற்றுக்கு
வேதிகைகள்‌ என்று பெயர்‌. சுவர்களில்‌ செம்மண்‌ கோலம்‌
தீட்டப்பெற்றிருந்தன. தரையைப்‌ பசுவின்‌ சாணத்தால்‌ மெழுகு
வதுண்டு. வீடுகளுக்கு அங்கணங்கள்‌ என்ற சாலகங்கள்‌
கட்டப்பட்டன. வீட்டின்‌ உட்புறத்தில்‌ சுவர்கள்மேல்‌ சுதை
ஒவியங்கள்‌ எழுதப்படும்‌ வழக்கமும்‌ இருந்து வந்தது. அவ்‌
வோவியங்களில்‌ தெய்வங்களின்‌ வடிவங்களும்‌, பலவகையான
உயிர்வகைகளின்‌ உருவங்களும்‌ காட்சியளித்தன. செல்வர்கள்‌
தம்‌ மாளிகைகளைச்‌ சுற்றிப்‌ பூங்கா வளர்த்தனர்‌; வீட்டின்‌
புறத்தே செய்குன்றுகளையும்‌, வீட்டினுள்‌ பளிக்கறைகளையும்‌
அமைத்துக்‌ கொண்டனர்‌. வீடுகளுக்குப்‌ பின்புறம்‌ எந்திரக்‌
கிணறுகள்‌ இருந்தன. சிலர்‌ வீடுகளைக்‌ சந்தனக்‌ குழம்பால்‌
மெழுகுவதும்‌ உண்டு.

வேடர்கள்‌ குடிசைகளில்‌ காவல்‌ நாய்கள்‌ சங்கிலியால்‌ கட்டப்‌
பட்டிருந்தன. ஆயர்கள்‌ தம்‌ வீடுகளில்‌ வெள்ளாடுகளும்‌
செம்மறியாடுகளும்‌ வளர்த்தார்கள்‌. பார்ப்பனரின்‌ வீடுகளில்‌
கோழியையும்‌ நாயையும்‌ நுழையவிடுவஇல்லை.

பூம்புகார்‌ நகரம்‌ சங்ககாலத்தில்‌ மிகவும்‌ பெரியதொரு நகர
மாகக்‌ காட்சியளித்தது. இந்‌ நகரின்‌ உட்புறத்துக்குப்‌ பட்டினப்‌
பாக்கம்‌ என்றும்‌, புறநகருக்கு மருவூர்ப்பாக்கம்‌ என்றும்‌
பெயர்‌. இவ்விரு பாக்கங்கட்கும்‌ நடுவில்‌ இடைவெளி
யொன்று உண்டு. அங்குத்தான்‌ நாளங்காடிகள்‌ (பகற்காலக்‌
கடைகள்‌) நடைபெற்று வந்தன. இரவில்‌ அல்லங்காடிகள்‌
(இரவுக்‌ கடைகள்‌) நடைபெற்றன. மதுரை மாநகரும்‌ செழித்‌
கோங்கி விளங்கிற்று. அங்கும்‌ இவ்வங்காடிகள்‌ நடைபெற்று
வந்தன.

**வாணிகம்‌**

பழந்தமிழர்‌ காலத்தில்‌ நடைபெற்ற வாணிக வளத்தைப்‌
பற்றிய சான்றுகள்‌ அயல்நாட்டு வரலாற்றுக்‌ குறிப்புகளினின்றும்‌
நமக்குக்‌ கிடைத்துள்ளன. சங்க இலக்கியத்திலும்‌ அகச்‌
சான்றுகள்‌ எண்ணற்றவை உண்டு. வாழ்க்கை நலன்களுக்கான
பல பண்டங்களும்‌, ஏற்றுமதி செய்யப்பட்ட பொருள்களும்‌
தமிழகத்தில்‌ உற்பத்தியாயின. பண்டைய தமிழர்‌ ஈடுபட்டிருந்த
இரு பெரும்‌ உற்பத்தித்‌ தொழில்கள்‌ உழவும்‌ வாணிகமும்‌,
உழவுத்‌ தொழிலைச்‌ சிறப்பித்து மக்களுக்கு அதன்‌ பெருமையை
யும்‌ இன்றியமையாமையும்‌ வலியுறுத்திக்‌ கூறும்‌ அளவுக்கு அத்‌
தொழிலைவிட வாணிகம்‌ வளர்ந்திருந்தது. மக்களுள்‌ பெரும்‌
பாலார்‌ வாணிகத்தில்‌ ஈடுபட்டிருந்தனர்‌. சிலர்‌ தலைமுறை
தலைமுறையாகத்‌ தாம்‌ செய்துவந்த தொழிலை மாற்றிக்‌
கொண்டு வேறு தொழில்களையும்‌ செய்து வந்தனர்‌. புலவர்கள்‌
வாணிகம்‌ செய்தனர்‌. மணிமேகலையின்‌ ஆசிரியர்‌ கூலவாணிகன்‌
சீத்தலைச்‌ சாத்தனார்‌, மதுரைப்‌ பண்டவாணிகன்‌ இளந்தேவ
னார்‌, மதுரை அறுவை வாணிகன்‌ இளவேட்டனார்‌, உறையூர்‌
இளம்பொன்‌ வாணிகனார்‌, உறையூர்‌ மருத்துவன்‌ தாமோதர
னார்‌, ஓதலாந்தையார்‌, கச்சுப்பேட்டு இளந்தச்சனார்‌, கணக்‌
காயன்‌ தத்தனார்‌, கணியன்‌ பூங்குன்றனார்‌, செய்தி வள்ளுவன்‌
பெருஞ்சாத்தன்‌, தங்கால்‌ பொற்கொல்லன்‌ வெண்ணாகனார்‌,
புதுக்கயத்து வண்ணக்கன்‌ கம்பூர்‌ கிழான்‌, மதுரைக்‌ கொல்லன்‌
புல்லன்‌, மதுரைத்‌ தமிழ்க்கூத்தனார்‌ ஆகியவர்கள்‌ சங்ககாலப்‌
புலவர்களுள்‌ சிலர்‌. அவர்கள்‌ மேற்கொண்டிருந்த தொழில்களை
அவர்களுடைய பெயர்களே எடுத்துக்காட்டும்‌.

இன்ப வாழ்க்கைக்கான பண்டங்கள்‌ பலவற்றை உற்பத்தி
செய்வதில் தமிழ்நாட்டு கைவினைஞருடன் அயல்நாட்டுத்
தொழிலாளரும்‌ கலந்துகொண்டனர்‌. மகத நாட்டு இரத்தின
வேலைக்காரர்கள்‌, மராட்டியக்‌ கம்மியர்‌, அவந்தி நாட்டுக்‌
கொல்லர்கள்‌, யவனத் தச்சர்கள்‌ ஆகியவர்கள்‌ தமிழ்நாட்டுக்‌
கம்மியருடன்‌ கூடிக்‌ கண்கவரும்‌ பொருள்களைப்‌ படைத்‌ தார்கள்‌
என்று மணிமேகலை கூறுகின்றது. கோசல நாட்டு ஓவியர்‌
களும்‌, வத்தவ நாட்டு வண்ணக்‌ கம்மர்களும்‌ தமிழகத்தில்‌
பிழைப்பை நடத்தி வந்தனர்‌. கம்மியர்‌ செப்புப்‌ பானையைக்‌
கடையும்போது அது பளபளவென்று மின்னுமாம்‌.

ஓவியத்துக்கான வண்ணக்‌ குழம்பு, பூசு சுண்ணம்‌,
குளிர்ந்த நறுமணக்‌ கூட்டுகள்‌, விடுபூ, மலர்‌ மாலைகள்‌,
பூச்சரங்கள்‌, சந்தனம்‌, பச்சைக்‌ கருப்பூரம்‌ போன்ற நறுமணப்‌
பண்டங்கள்‌ ஆகியவற்றை விற்பவர்களும்‌, பட்டு நூலாலும்‌, எலி
மயிராலும்‌, பருத்தி நூலாலும்‌ ஊசியைக் கொண்டு தறியின்‌
அச்சினைக்‌ கட்டும்‌ காருகர்‌ (சாலியர்‌) களும்‌, பட்டும்‌, பவளமும்‌
சந்தனமும்‌, அகிலும்‌, முத்தும்‌, மணியும்‌, பொன்னும்‌ நோட்டம்‌
பார்க்கின்றவர்களும்‌, நெல்‌, புல்லரிசி, வரகு, தினை, சாமை,
இறுங்கு, தோரை, மூங்கிலரிசி வணிகர்களும்‌, பிட்டு வணிகரும்‌,
கள்‌ விற்கும்‌ பெண்களும்‌, மீன்‌ விற்கும்‌ பர தவரும்‌, உப்பு விற்கும்‌
உமணரும்‌, வெற்றிலை வணிகரும்‌, தக்கோலம்‌, தம்பு, இலவங்கம்‌,
கருப்பூரம்‌, சாதிக்காய்‌ ஆகியவற்றை விற்பவர்களும்‌, எண்ணெய்‌
வாணியரும்‌, ஆட்டு வாணிகரும்‌, வெங்கலக்‌ கன்னார்களும்‌,
செப்புக்‌ கலங்கள்‌ தட்டுபவர்களும்‌, தச்சர்‌, ஓவியர்‌, சிற்பிகள்‌,
சுதைப்பாவை புனைவோர்‌, பொற்கொல்லர்‌, இரத்தினக்‌
தட்டார்‌, தோலுறை தைப்போர்‌ முதலியோரும்‌, செயற்கைப்‌
பூங்கொத்துகள்‌, வாடாமாலைகள்‌, பொய்க்கொண்டைகள்‌
ஆகியவற்றைச்‌ செய்வோர்களும்‌, சிறுசிறு கைத்தொழில்களைப்‌
பிறர்க்குப்‌ பயிற்றுபவர்களும்‌ பூம்புகார்‌ மருவூர்ப்பாக்கத்தில்‌
திரண்டிருந்தார்கள்‌ .

பல தொழிலைச்‌ செய்யும்‌ மக்கள்‌ ஒருங்கு சேர்ந்து வாழ்ந்‌
தனர்‌. தொழில்முறையில்‌ உயர்வு தாழ்வு என்ற வேறுபாடு,
அக்காலத்‌ தமிழரிடையே காணப்படவில்லை. நாட்டு வளர்ச்‌
சிக்கும்‌, பொருத்தமான மக்களின்‌ வாழ்வுக்கும்‌ தொழிலாளர்‌
அனைவருடைய உழைப்புமே இன்றியமையாததென்ற மேலான
உணர்ச்சியே அவர்களிடம்‌ வளர்ந்திருந்தது, துடியன்‌, பாணன்‌
பறையன்‌, கடம்பன்‌ ஆகிய குடிகளைவிடச்‌ சிறந்த குடிகள்‌ வேறு
இல என்று அவர்களுடைய தொழிலின்‌ சிறப்பைப்‌ பாராட்டி
மாங்குடி கிழார்‌ பாடியுள்ளார்‌.

பழந்‌ தமிழகத்தில்‌ நடைபெற்றுவந்த வாணிகங்களுள்‌
சிறப்பானவை உடை வாணிகம்‌, ஓலை வாணிகம்‌, கூல வாணிகம்‌,
பொன்‌ வாணிகம்‌ ஆகியவையாம்‌. பெரும்பாலும்‌ பண்டமாற்று
முறையிலேயே வாணிகம்‌ நடைபெற்று வந்தது. தேன்‌, நெய்‌,
கிழங்கு ஆகிய பண்டங்கள்‌ மீனுக்கும்‌ நறவுக்கும்‌ மாற்றப்பட்டன.
கரும்பும்‌ அவலும்‌, மான்‌ ஊனுக்கும்‌ கள்ளுக்கும்‌ மாறின.
நெய்யை விற்று எருமை வாங்கினர்‌. உப்புக்கு நெல்‌ மாற்றப்‌
பட்டது. பச்சைப்‌ பயற்றுக்கு ஈடாகக்‌ கெடிறு என்னும்‌ மீன்‌
மாற்றிக்கொள்ளப்பட்டது. பண்டமாற்று முறையில்‌ "குறி
யெதிர்ப்பை" என்று ஒரு முறையும்‌ வழங்கி வந்தது. குறிப்பிட்ட
ஒரளவு பண்டத்தைக்‌ கடனாகக்கொண்டு ஒரு காலத்துக்குப்‌
பிறகு அதைத்‌ திருப்பிக்‌ கொடுப்பதுதான்‌ இம்முறையாகும்‌.

சல பண்டங்கள்‌ உற்பத்தியான இடத்திலேயே விற்பனை
யாயின. சிலவற்றை ஊர்களராக எடுத்துச்‌ சென்று விற்று
வருவார்கள்‌. உப்பு அப்படி விற்கப்பட்ட பண்டந்தான்‌.
மிளகையும்‌ ஊர்‌ ஊராகச்‌ சென்று விற்பதுண்டு. பண்டங்களை
வண்டிகளின்‌ மேலும்‌, கழுதைகளின்‌ மேலும்‌ ஏற்றிச்‌ செல்‌
லுவர்‌. சரக்குப்‌ பொதிகளின்மேல்‌ அவற்றின்‌ அளவோ
எடையோ பொறிக்கப்பட்டிருக்கும்‌. அவற்றை ஏற்றிச்‌ சென்ற
வண்டிகளின்மேலும்‌ அளவு பொறிக்கப்படுவ துண்டு. தாம்‌
விற்கும்‌ பண்டங்களைப்‌ பற்றிய விளக்கம்‌ எழுதிய கொடிகளை
வணிகர்கள்‌ தம்‌ கடைகளின்மேல்‌ பறக்கவிடுவார்கள்‌.

வணிகர்கள்‌ கூட்டங்‌ கூட்டமாகக்‌ கூடித்‌ தம்‌ பண்டங்களைப்‌
பல ஊர்களுக்கும்‌ விற்பனைக்கு எடுத்துச்‌ செல்லுவார்கள்‌. இக்‌
குழுக்களுக்கு வாணிகச்‌ சாத்துகள்‌ என்று பெயர்‌. ஆறலைக்கும்‌
கள்வருக்கு அஞ்சி அவர்கள்‌ சாத்துகளாகக்‌ கூடிச்‌ செல்லுவது
வழக்கம்‌. அளவுக்கு மிஞ்சிக்‌ கொள்ளாமலும்‌, அளவைக்‌
குறைத்துக்‌ கொடுக்காமலும்‌, வணிகர்கள்‌ தம்‌ தொழிலை
நேர்மையாக நடத்தி வந்தனர்‌. வாணிகச்‌ சாத்துகள்‌ கழுதை
யின்மேல்‌ மிளகு பொதிகளை ஏற்றிச்‌ செல்லும்போது அவற்‌
றுக்குச்‌ சுங்கம்‌ செலுத்துவதுண்டு.

கீழைக்‌ கடற்கரையிலிருந்த தொண்டியிலிருந்து மதுரைக்கு
கப்பலில்‌ ௮கில்‌ முதலியவை கொண்டுவரப்பெற்றன.
குதிரைகளை மரக்கலங்களில்‌ ஏற்றிக்‌ கொண்டுவந்த யவனர்கள்‌
அதே மரக்கலங்களில்‌ பொன்‌ அணிகலன்களையும்‌, தீம்புளி,
உப்பு, உணக்கிய மீன்‌ ஆகியவற்றையும்‌ தத்தம்‌ நாடுகட்கு
ஏற்றிச்‌ செல்லுவர்‌; புளியையும்‌ கருப்பங்கட்டியையும்‌ சேர்த்துப்‌
பிசைந்து அதைப்‌ பொரிப்பார்கள்‌. இப்‌ பண்டத்துக்குத்தான்‌
தீம்புளி என்று பெயர்‌.

அயல்நாட்டு வாணிகத்தில்‌ தங்க நாணயங்கள்‌ வழங்கி
வந்தன. அவற்றுள்‌ ஒன்றேனும்‌ இப்போது கிடைக்கவில்லை.
காணம்‌ என்றொரு பொற்காசு சங்க காலத்தில்‌ வழங்கி வந்தது.
தகடூர்ப்‌ போரில்‌ வெற்றிபெற்ற பெருஞ்சேரல்‌ இரும்பொறை
தன்‌ வெற்றியைப்‌ பாடிய அரிசில்கிழார்‌ என்ற புலவருக்கு
ஒன்பது நூறாயிரம்‌ காணம்‌ பொன்‌ பரிசில்‌ தந்தான்‌. ஆடு
கோட்பாட்டுச்‌ சேரலாதன்‌ காக்கைபாடினியார்‌ என்ற பெண்‌
பாற்‌ புலவருக்கு நூறாயிரம்‌ காணம்‌ பொன்‌ வழங்கினான்‌.
பட்டினப்பாலை ஆசிரியர்‌ உருத்திரங்கண்ணனாருக்குப்‌ பதினாறு
நூறாயிரம்‌ பொற்காசு பரிசிலாக வழங்கப்பட்டன. பொற்காசு
ஒவ்வொன்றும்‌ வேப்பம்‌ பழம்‌ அளவு இருந்தது. அவற்றை
மாலையாகக்‌ கோத்துப்‌ பெண்கள்‌ கழுத்தில்‌ அணிந்துகொண்
டனர்‌. ௮க்‌ காலத்தில்‌ வெள்ளியாலான அணிகலன்களையும்‌
மக்கள்‌ பூணுவதுண்டு. வெள்ளியினால்‌ பெரும்பாலும்‌ பாத்திரங்‌
களே செய்யப்பட்டன. இரும்புக்கும்‌ பொன்னென்றே பெயர்‌
வழங்கிற்று.

வாணிகத்தில்‌ பலவகையான அளவைகள்‌ வழங்கி வந்தன.
எடுத்தல்‌ அளவை சிலவற்றுக்குக்‌ கழங்கு, கழற்சிக்காய்‌ என்று
பெயர்‌ . எண்‌ என்னும்‌ சொல்‌ எண்ணுகின்ற எண்ணையும்‌
கணிதத்தையும்‌ குறிப்பிட்டது. இலட்சம்‌ என்ற பேரெண்ணை
யும்‌ நூறாயிரம்‌ என்றே குறிப்பிட்டனர்‌ . திருவள்ளுவர்‌
காலத்தில்‌ கோடி என்னும்‌ எண்ணும்‌ தமிழில்‌ சேர்ந்து
விட்டது. கோடிக்கு மேற்பட்ட எண்களைக்‌ குறிக்கவும்‌
தமிழில்‌ சொற்கள்‌ உண்டு. வெள்ளம்‌, ஆம்பல்‌, தாமரை
என்பன அவ்வெண்ணுப்‌ பெயர்களுள்‌ சில. நிறுத்தலளவை,
முகத்தலளவை, நீட்டலளவை ஆகியவற்றுக்கும்‌ சங்க இலக்கியத்‌
தில்‌ சொற்கள்‌ உண்டு.

தமிழகத்தின்‌ மிகச்‌ சிறந்த தொழிலாக விளங்கியது உழவு
தான்‌. சங்க இலக்கியத்தில்‌ இதற்கு அளவற்ற சிறப்புக்‌
கொடுக்கப்பட்டுள்ளது. ஒரு பெண்‌ யானை படுக்கும்‌ அளவுள்ள
இடத்தில்‌ ஏழு ஆண்‌ யானைகட்கு அளிக்கப்படும்‌ தீனியளவு
உணவுப்‌ பண்டம்‌ உற்பத்‌தியாகக்கூடிய செழிப்பான நாட்டை
உடையவன்‌ சோழன்‌ குளமுற்றத்துத்‌ துஞ்சிய கிள்ளிவளவன்‌
என்று ஆவர்‌ மூலங்கிழார்‌ பாராட்டிப்‌ பரவுகன்றார்‌. உழவு
நிலம்‌ மிகவும்‌ செழிப்பாய்‌ இருந்ததால்‌ உணவுப்‌ பண்டங்களின்‌
விளைச்சல்‌ வரம்பின்றிக்‌ காணப்பட்டது. நெல்லும்‌ கழைக்‌
கரும்பும்‌, தென்னையும்‌ வாழையும்‌, மஞ்சளும்‌ இஞ்சியும்‌,
பருத்தியும்‌ தமிழகமெங்கணும்‌ பயிராயின. நிலத்தை உழுவதும்‌,
எருவிடுவதும்‌, நாற்று நடுவதும்‌, தண்ணீர்‌ கட்டுவதும்‌, களை
எடுப்பதும்‌; பயிரைக்‌ காவல்‌ காப்பதும்‌ உழவுப்‌ பணிகளுள்‌
சிலவாகும்‌.

விருந்தோம்பல்‌ பழந்தமிழரின்‌ மிகச்‌ சிறந்ததொரு பண்‌
பாடாகும்‌. உறவினரும்‌ நண்பருமின்றிப்‌ புதிதாக வருபவர்‌
கட்கு விருந்து என்று பெயர்‌. உண்பதற்குக்‌ கலமும்‌,
வாழையிலையும்‌, தேக்கிலையும்‌ பயன்பட்டன.

**விளையாட்டுகள்‌**

குழந்தைகள்‌ தெருவில்‌ மணல்வீடு கட்டி விளையாடுவர்‌;
முச்சக்கரத்‌ தேர்‌ உருட்டுவர்‌; பவழப்‌ பலகைமேல்‌ இரு யானைப்‌
பொம்மைகள்‌ ஒன்று மற்றொன்றைக்‌ குத்துவதைப்போலச்‌
செதுக்கப்‌ பொருத்தி வைத்து அவர்கள்‌ விளையாடுவார்கள்‌.
குழந்தைகள்‌ கிலுகிலுப்பை யாட்டி மகழ்வார்கள்‌. குழந்தை
கட்கு அம்புலி காட்டுவதும்‌ முத்தங்கொடுப்பதுமுண்டு.

சிறுவர்‌ மடுவில்‌ "துடும்‌" எனக்‌ குதித்து மூழ்கி மண்ணை
எடுத்து வந்து கரைமேல்‌ நின்ற சிறுமியர்க்கு வியப்பூட்டு
வார்கள்‌. இளைஞர்கள்‌ ஏறு தழுவுவார்கள்‌. பெண்கள்‌
மணற்பாவை வனைந்து விளையாடுவார்கள்‌. தண்ணீரில்‌
பாய்ந்து அவர்கள்‌ நீராடுவதுமுண்டு. அவர்கள்‌ பந்துகளைக்‌
கொண்டு கழங்கு அல்லது அம்மனையாடுவார்கள்‌. ஊசலாடு
வார்கள்‌. விளையாடும்போது அவர்கள்‌ வரிப்பாட்டுப்‌ பாடுவார்‌
கள்‌. சிறுமியர்‌ மிகவும்‌ உகந்து அயர்ந்தது ஒரையென்னும்‌
விளையாட்டுதான்‌.

**கலைகள்‌**

கலைகளில்‌ ஓவியம்‌, இசை, கூத்து, நாடகம்‌ ஆகியவை மிக
உயர்ந்த நிலையை எட்டியிருந்தன. பண்டைய காலத்தில்‌
ஒவிய நூல்‌ ஒன்று வழங்கி வந்ததாகத்‌ தெரிகின்றது. நிலைத்து
நின்ற பொருளையும்‌, இயங்கி வந்த பொருளையும்‌ எவ்வாறு
வண்ணத்தால்‌ தீட்டுவது என்பதை இந்‌ நூல்‌ விளக்கிக்‌ காட்டிற்‌
றாம்‌. சுவர்கள்‌ மேலெல்லாம்‌ வண்ண ஓவியங்கள்‌ இட்டியிருந்‌
ததைச்‌ சங்க இலக்கியங்கள்‌ தெரிவிக்கின்றன. நாடக அரங்கி
லும்‌ அழகழகான வண்ணங்களில்‌. ஓவியம்‌ தீட்டப்பெற்ற திரைச்‌
சீலைகள்‌, அதாவது ஓவிய எழினிகள்‌ தொங்கவிடப்பட்டன.
சுவரின்மேல்‌ சுதை ஓவியங்களும்‌ தீட்டப்பட்டன. சிற்பத்தையும்‌
மக்கள்‌ சிறப்பாகப்‌ பயின்று வந்தனர்‌. சங்ககாலத்து ஓவியங்‌
களும்‌ சிற்பங்களும்‌ முற்றிலும்‌ அழிந்து மறைந்து போய்விட்டன.
எளிதில்‌ அழிந்து போகக்கூடிய வண்ணங்களையும்‌ பொருள்களை
யும்‌ ஓவியர்களும்‌ சிற்பிகளும்‌ கையாண்டுவந்தனர்‌ போலும்‌.
அன்றித்‌ தமிழகத்தின்‌ வரலாற்றில்‌ ஏற்பட்ட நாகரிக மாறுபாடு
களினாலும்‌ பலவகையான மாறுபட்ட பண்பாட்டினராலும்‌
அவை அழிவுண்டு போயிருக்கக்கூடும்‌.

இசை, நாடகம்‌, நாட்டியம்‌, கூத்து ஆகிய கலைகளில்‌
பழந்தமிழ்‌ மக்கள்‌ மிகமிக உயர்நிலையை எட்டியிருந்தனர்‌. சிலப்‌
பதிகார அரங்கேற்று காதையில்‌ இக்‌ கலைகளின்‌ வளர்ச்சியைப்‌
பற்றிய விளக்கங்களை விரிவாகக்‌ காணலாம்‌. ஆண்கள்‌, பெண்‌
கள்‌ ஆகிய இருபாலாரும்‌ கூத்திலும்‌ இசையிலும்‌ மேம்பட்டிருந்
தனர்‌. பாணரும்‌ விறலியரும்‌ பாடியும்‌ ஆடியும்‌ மக்களை மகிழ்‌
வித்தனர்‌. மன்னன்‌ முன்பு தம்‌ கலையாற்றலைக்‌ காட்டிப்‌
பெரும்‌ பரிசில்களைப்‌ பெற்றனர்‌. கரிகாற்சோழனின்‌ மகள்‌
ஆதிமந்தியின்‌ கணவன்‌ ஆட்டனத்தி என்பான்‌ நடனத்தில்‌
ஈடிணையற்று விளங்கினான்‌. மதுரைத்‌ தமிழக்கூத்தனார்‌
தமிழரின்‌ கூத்துகளை ஆடிக்காட்டுவதில்‌ புகழ்‌ பெற்றிருந்‌
தார்‌.

நாட்டியங்களிலும்‌ கூத்துகளிலும்‌ அரங்கங்களையமைக்கும்‌
இலக்கணத்தைப்பற்றியும்‌, கூத்தாடுவோரின்‌ மெய்ப்பாடுகளைப்‌
பற்றியும்‌ அடியார்க்கு நல்லார்‌ விரிவாகக்‌ கூறுகின்றார்‌. இ
கலைகளைப்பற்றிய நூல்கள்‌ தமிழில்‌ பல இருந்தன. அவை
யனைத்தும்‌ இப்போது அழிந்துபோய்விட்டன.

அரங்கின்‌ முன்பு மூன்று வகைத்தான எழினிகள்‌ தொங்க
விடப்பட்டன. ஒன்று, மேலிருந்து கீழே விழுவது. இரண்டு,
ஒரு பக்கமிருந்து மற்றொரு பக்கத்துக்கு இழுக்கப்பட்ட ஒற்றைத்‌
திரை; மூன்று, அரங்கத்தின்‌ இரு புறங்களினின்றும்‌ இழுக்கப்‌
பெறும்‌ இரட்டைத்‌ திரைகள்‌. இவை அரங்கத்தின்‌ நடுவில்‌
ஒன்றுசேரும்‌.

கூத்துகளில்‌ பலவகையுண்டு. மன்னருக்கும்‌ மக்களுக்கு
மானது ஒன்று. புகழ்ந்தும்‌ இகழ்ந்தும்‌ ஆடுவது மற்றொன்று.
மூன்றாவது, தமிழக்‌ கூத்தும்‌ ஆரியக்‌ கூத்தும்‌; நான்காவது,
தேசக்‌ கூத்துகள்‌. பொதுவாகக்‌ கூத்துகளில்‌ பதினொரு வகை
யுண்டு. அவை முறையே கடையம்‌, மரக்கால்‌, குடை, துடி,
அல்லியம்‌, மல்‌, குடம்‌, பேடு, பாவை, கொடுகொட்டி, பாண்ட
ரங்கம்‌ என்பன.

தமிழரின்‌ கூத்துகள்‌ நாட்டியம்‌ என்னும்‌ பெயரில்‌ சிறிதளவு
அயல்‌ கலப்பேற்று இப்போது நடைபெற்று வருகின்றன. தமிழக்‌
கூத்தைப்போன்றே தமிழிசையும்‌ தன்‌ நிலை திரிந்து கருநாடக
இசை என்னும்‌ பெயரில்‌ இப்போது வழங்கி வருகின்றது. ஏழிசை
யின்‌ தமிழ்ப்‌ பெயர்களான குரல்‌, துத்தம்‌, கைக்கிளை, உழை,
இளி, விளரி, தாரம்‌ என்பவை இப்போது வழக்கொழிந்து
போயின. அவற்றின்‌ வடமொழிப்‌ பெயர்களான ஷட்ஜம்‌,
ரிஷபம்‌, காந்தாரம்‌, மத்யமம்‌, பஞ்சமம்‌, தைவதம்‌, நிஷாதம்‌
என்பவை இப்போது வழக்கில்‌ இருந்து வருகின்றன. அக்‌
காலத்தில்‌ யாழும்‌ குழலும்‌ இன்னிசைக்‌ கருவிகளாகப்‌ பயன்‌
பட்டன. யாழ்வகையில்‌ 21 நரம்புகள்‌ கட்டிய பேரியாழும்‌,
19 நரம்புகள்‌ கட்டிய மகர யாழும்‌, 14 நரம்புகள்‌ கட்டிய
சகோட யாழும்‌, 7 நரம்புகள்‌ கட்டிய செங்கோட்டு யாழும்‌
1000 நரம்புகள்‌ கட்டிய ஆதியாழும்‌ இவற்றுள்‌ சிறப்
பானவையாம்‌. குழலிலும்‌ பலவகை யுண்டு. அவற்றுள்‌ ஆம்பல்‌
குழல்‌ என்பதும்‌ ஒன்று. வெண்கலத்தால்‌ ஆம்பற்‌ பூப்போல
அணைசு பண்ணி நுனியில்‌ பொருத்தப்பட்ட கருவி இது.

**கல்வி**

சங்ககாலத்‌ தமிழர்‌ கல்வியின்‌ சிறப்பை நன்கு உணர்ந்திருந்‌
தனர்‌. கல்வியைப்பற்றிப்‌ பேசும்‌ அதிகாரங்கள்‌ நான்கு இருக்‌
குறளில்‌ சேர்க்கப்பட்டுள்ளன. குற்றமறக்‌ கற்க வேண்டு
மென்றும்‌, கற்ற பின்பு தாம்‌ கற்ற வழியே நடக்கவேண்டும்‌
என்றும்‌, கல்வி கற்கக்‌ கற்க அறிவு சுரந்துகொண்டே போகும்‌
என்றும்‌, கல்வி கற்ற ஒருவனுக்கு உலகம்‌ முழுவதும்‌ தன்‌ சொந்த
ஊராகவே தோன்றும்‌ என்றும்‌, கல்விச்‌ செல்வம்‌ ஒன்றே அழியாச்‌
செல்வமாம்‌ என்றும்‌, கல்லாதவன்‌ மேனியழகு ஒரு பொம்மையின்‌
அழகுக்கு நிகராம்‌ என்றும்‌, கல்வியைவிடக்‌ கேள்வியே மேம்பட்ட
தென்றும்‌, யார்‌ யார்‌ என்ன சொன்னாலும்‌, அதை ஆராய்ந்து
அதனுள்‌ காணக்கூடிய உண்மையை ஓர்வதே நல்லறிவு என்றும்‌
திருவள்ளுவர்‌ வலியுறுத்துகின்றார்‌.

கல்வி பயிலும்‌ உரிமை சங்க காலத்தில்‌ தனிப்பட்ட ஒரு 
சிலரின்‌ உரிமையாக இருந்ததில்லை. எக்‌ குலத்தைச்‌ சார்ந்தவர்‌
களும்‌, செல்வர்களும்‌, வறியோரும்‌, மன்னரும்‌ எளிய குடி
மக்களும்‌ ஆகிய ஆண்களும்‌ பெண்களும்‌ கல்வியைத்‌ தேடிப்‌
பெற்றனர்‌. இளைஞர்கள்‌ மணமான பிறகும்‌ தங்கள்‌ மனைவி
யைப்‌ பிரிந்து சென்றேனும்‌ கல்வி கற்பதுண்டு. இளமையிலேயே
கல்விப்‌ பயிற்சி தொடங்கிற்று என்பதனை "இளமையிற்‌ கல்‌" என
மூதுரை எடுத்துக்காட்டுகின்றது. அறிஞர்‌ அமர்ந்திருந்த ஓரவை
யின்‌ முன்னணியில்‌ அமர்த்தப்பெறும்‌ வாய்ப்பைத்‌ தம்‌ மகனுக்கு
ஒவ்வொரு தந்தையும்‌ தேடிக்‌ கொடுக்க வேண்டு மென்பது
தமிழர்‌ கண்ட அறம்‌. "ஈன்று புறந்தருதல்‌ என்‌தலைக்‌ கடனே,
சான்றோ னாக்குதல்‌ தந்தைக்குக்‌ கடனே" என்று பெண்கள்‌
கருதினர்‌. "வேற்றுமை தெரிந்த நாற்பாலுள்ளும்‌, கீழ்ப்பால்‌
ஒருவன்‌ கற்பின்‌ மேற்பால்‌ ஒருவனும்‌, அவன்கண்‌ படுமே".
ஆதலினால்‌ குல வேறுபாடு நோக்காமல்‌ மக்கள்‌ அனைவருமே
கல்விப்‌ பயிற்சியில்‌ ஈடுபட்டிருந்தனர்‌. உற்றுழி உதவியும்‌, உறு
பொருள்‌ கொடுத்தும்‌, ஆசிரியரிடம்‌ அடக்கமாகவும்‌ அன்பாகவும்‌
அமர்ந்து கல்வி கற்க வேண்டுமெனப்‌ பாண்டிய மன்னன்‌ ஒருவன்‌
கூறுகின்றான்‌ . கல்விப்‌ பயிற்சிக்கு வறுமை நேர்ப்பகையாகும்‌,.

ஒவ்வோர்‌ ஊரிலும்‌ பள்ளிகள்‌ நடைபெற்று வந்தனவா
என்பதும்‌, பள்ளிகளில்‌ எத்தனை மாணவர்கள்‌ பயின்றனர்‌ என்‌
பதும்‌ தெரிந்துகொள்ளுவதற்கான சான்றுகள்‌ கிடைக்கவில்லை.
ஒவ்வோர்‌ ஊரிலும்‌ கல்வி பயிற்றும்‌ கணக்காயர்‌ இருந்தனர்‌.
"கணக்காயர்‌ இல்லாத ஊரும்‌...நன்மை பயத்தல்‌ இல" என்று
நூல்கள்‌ கூறுகின்றன . கிடங்கில்‌ குலபதி நக்கண்ணனார்‌
என்றொரு சங்கப்‌ புலவர்‌ இருந்தார்‌. ஆயிரவருக்கு மேற்பட்ட
மாணவர்களை ஒன்று கூட்டி அவர்கட்கு அவர்‌ கல்வி பயிற்றி
வந்தார்‌ என அறிகின்றோம்‌. பதினாயிரம்‌ மாணவர்கட்குக்‌
கற்பித்தவர்கட்குத்தான்‌ "குலபதி" என்னும்‌ பட்டம்‌ உரிமையா
கும்‌. கல்வி பயிற்றப்பட்ட இடம்‌ "பள்ளி" எனப்பட்டது. பெரும்‌
பாலும்‌ திண்ணைகளிலேயே பள்ளிகள்‌ நடைபெற்று வந்தன.
மாணவர்கள்‌ ஓலையின்மேல்‌ எழுத்தாணி கொண்டு எழுதினர்‌.
கல்வியின்‌ பயன்‌ கடவுளையறிதலே என்ற கொள்கை வலியுறுத்தப்‌
பட்டது. மாணவர்கள்‌ கல்வி பயிலும்போது இரந்துண்ணும்‌
பழக்கம்‌ அக்‌ காலத்தில்‌ இருந்து வந்ததென அறிகின்றோம்‌.
இரந்து உண்டு கல்வி பயிலுவது உயர்ந்த பண்பாடாகக்‌ கருதப்‌
பட்டது. கல்விப்‌ பயிற்சியுடன்‌ அறிவு வளர்ச்சியும்‌ இணைந்து
சென்றது. பல குலத்தைச்‌ சார்ந்த புலவர்கள்‌ தமிழகமெங்க
ணும்‌ உலவி வந்ததையும்‌, மன்னருதவியுடன்‌ மதுரையில்‌
அவர்கள்‌ சங்கம்‌ நிறுவிக்‌ தமிழ்‌ வளர்த்து வந்ததையும்‌ நோக்குங்‌
கால்‌ அப்‌ புலவர்கள்‌ பாடிய பாடல்களைக்‌ கேட்டும்‌, கற்றும்‌,
அவற்றின்‌ பொருளையுணர்ந்தும்‌, அவற்றால்‌ பயன்பட்டும்‌
வாழ்ந்து வந்த பொதுமக்கள்‌ நாடெங்கும்‌ நிரம்பியிருந்தனர்‌
என்று ஊகிக்கலாம்‌. தமிழ்‌ மன்னருடன்‌ தமிழ்ப்‌ புலவர்களும்‌
மக்களின்‌ பாராட்டையும்‌ மதிப்பையும்‌ பகிர்ந்து கொண்டனர்‌.

ஆசிரியர்களுக்குப்‌ பொருள்‌ கொடுத்தும்‌ தொண்டுகள்‌
புரிந்தும்‌ மக்கள்‌ கல்வி பயின்றனர்‌. எனினும்‌ கபிலர்‌, பரணர்‌,
திருவள்ளுவர்‌, நக்கீரர்‌ போன்ற பெரும்‌ புலவர்‌ பலர்‌ சங்க்காலத்‌
தில்‌ வாழ்ந்துவந்தனர்‌. ஒருவருடைய புலமையை அறிஞர்கள்‌
எளிதில்‌ ஒப்புக்கொள்ளுவதில்லை. அவருடைய பாடல்களோ
நூல்களோ தமிழ்ச்‌ சங்கத்தார்‌ முன்பு அரங்கேற்றம்‌ பெற
வேண்டும்‌. சங்கப்‌ புலவர்கள்‌ அப்‌ புலவரைப்‌ புலமை நிரம்பிய
சான்றோன்‌ என ஒருங்கே ஒப்புக்கொள்ளவேண்டும்‌. கூத்தும்‌
இசையும்‌ மன்னரின்‌ முன்பு அரங்கேற்றிவைக்கப்பெற்றன. பல
துறைகளில்‌ புலமை சான்ற பேரறிஞர்கள்‌ போலி ஆசிரியரை
அறைகூவி அழைத்து அவர்களுடன்‌ சொற்போர்‌ புரிந்து அவர்‌
களைத்‌ தோல்வியுறச்‌ செய்து நல்லறிவு புகட்டுவது அக்கால
வழக்கமாகும்‌.

மாணவர்கள்‌ தொல்காப்பியம்‌, காக்கைபாடினியம்‌ ஆகிய
இலக்கண நூல்களையும்‌ பயின்றனர்‌. ஏரம்பம்‌ என்றொரு
கணித நூல்‌ பழந்தமிழகத்தில்‌ வழங்கி வந்தது. அது இப்‌
போது மறைந்து போயிற்று. கணிதத்தில்‌ மிக நுண்ணிய
அளவையையும்‌, மிகப்‌ பெரிய அளவையையும்‌ கையாண்டு
வந்தனர்‌. மிக நுண்ணிய நீட்டலளவைக்குத்‌ தேர்த்துகள்‌
என்று பெயர்‌. இருண்ட அறையொன்றன்‌ கூரையினின்றும்‌
பாயும்‌ ஞாயிற்றின்‌ கதிரொளியில்‌ மிதந்தோடும்‌ துகள்‌ எட்டுக்‌
கொண்டது ஒரு தேர்த்துகளாகும்‌. மிகப்‌ பெரிய எண்‌ வெள்ளம்‌
என்பது. மக்களுக்கு வானவியல்‌ புலமையும்‌ இருந்தது. வானவி
யல்‌ புலவர்கட்குக்‌ கணிகள்‌ என்று பெயர்‌. கோள்கள்‌,
அவற்றின்‌ செலவுகள்‌, நாண்மீன்கள்‌, திங்களின்‌ இயக்கம்‌
ஆகியவற்றை அவர்கள்‌ அறிவர்‌. நாண்மீன்களுக்கும்‌ கோள்‌
களுக்கும்‌  திங்கள்கட்கும்‌ தூய தமிழ்ப்‌ பெயர்‌ வழங்கிவருவத
னின்றும்‌ பழந்தமிழரின்‌ வானவியல்‌ அறிவின்‌ விரிவை நன்கு
உணரலாம்‌. ஞாயிறு, திங்கள்‌, செவ்வாய்‌, புதன்‌, வியாழன்‌,
வெள்ளி, சனி, இராகு, கேது ஆகியவற்றைக்‌ கோள்கள்‌ எனக்‌
கூறுகின்றோம்‌. இக்‌ காலத்து வானவியலார்‌ ஞாயிற்றையும்‌,
திங்களையும்‌, இராகு கேதுக்களையும்‌ கோள்களின்‌ பட்டிய
லினின்றும்‌ நீக்கிவிடுவர்‌. எஞ்சிய செவ்வாய்‌, புதன்‌, வியாழன்‌,
வெள்ளி, சனி இவ்‌ வைந்தையும்‌ பழந்தமிழர்‌ கோள்களின்‌
கணக்கில்‌ சேர்த்துக்கொண்டனர்‌. நாம்‌ வசிக்கும்‌ இவ்வுலகமும்‌
ஒரு கோள்தான்‌ என்னும்‌ உண்மையை அவர்கள்‌ அறிந்தனர்‌
அல்லர்‌. ஓராண்டின்‌ பன்னிரண்டு திங்களின்‌ பெயரமைப்பைக்‌
கண்டு வியவாமல்‌ இருக்க முடியாது. தமிழரின்‌ ஆண்டானது
கதிரவனின்‌ செலவைக்‌ கணக்கிட்டு அறுதியிடப்பட்டது. எனவே
ஓராண்டில்‌ பன்னிரண்டு திங்கள்கட்குமேலே இரா. ஆனால்‌,
சந்திரனின ஓட்டத்தைக்‌ கொண்டு அமைந்த ஆண்டில்‌ பன்னி
ரண்டு திங்கள்கட்கு மேலும்‌ வருவதுமுண்டு; மற்றும்‌ ஒரே மாதம்‌
ஓராண்டில்‌ இரட்டித்து வருவதுமுண்டு. இக்‌ குழப்பங்கள்‌
தமிழரின்‌ ஆண்டுக்‌ கணக்கில்‌ வருவதில்லை, சூரியன்‌ எந்த இராசி
யில்‌ எத்தனை நாள்‌ நிற்கின்றதோ அத்தனை நாள்‌ அந்த இராசி.
காட்டாகச்‌ சித்திரை நாண்மீனில்‌ நிலவு முழுமையடையும்‌
திங்களுக்குச்‌ சித்திரை என்று பெயர்‌, விசாகத்தில்‌ சந்திரன்‌
முழுமதியாகும்‌ மாதத்துக்கு வைகாசி என்று பெயர்‌.

தமிழர்‌  சோதிடக்கலையிலும்‌ வல்லுநராகக்‌ காணப்பட்ட
னர்‌. கோள்கள்‌, மீன்கள்‌ ஆகியவற்றின்‌ நிலைகளைக்‌ கொண்டு
வருங்கால நிகழ்ச்சிகளைக்‌ கணிகர்‌ கணித்துக்கூறுவர்‌.

**குலங்கள்‌**

தமிழகத்தில்‌ சங்க, காலத்திலேயே பல குலங்கள்‌ , மக்கள்‌
செய்துவந்த தொழிலுக்கு ஏற்பத்‌ தோன்றியிருந்தன. அளவர்‌,
இடையர்‌, இயவர்‌, உமணர்‌, உழவர்‌, எயினர்‌, கடம்பர்‌,
கம்மியர்‌, களமர்‌, கிளைஞர்‌, குயவர்‌, குறவர்‌, குறும்பர்‌,
௯த்தர்‌ , கொல்லர்‌, கோசர்‌, தச்சர்‌, துடியர்‌, தேர்ப்பாகர்‌,
துணையர்‌, பரதவர்‌, பறையர்‌, பாணர்‌, புலையர்‌, பொருநர்‌,
மழவர்‌, வடவடுகர்‌, வண்ணார்‌, வணிகர்‌, வேடர்‌ எனப்‌பல
குலங்கள்‌ தோன்றியிருந்தன. ஆனால்‌, இக்‌ குலங்களுக்குள்‌
உணவுக்‌ கலப்போ, திருமணக்‌ கலப்போ கடை செய்யப்பட
வில்லை. ஒவ்வொரு குலத்தினரும்‌ தத்தம்‌ தொழிலைச்‌செய்து
வயிறு பிழைத்தனர்‌. ஒவ்வொரு குலமும்‌ தமிழ்ச்‌ சமுதாயத்தில்‌
விலக்க முடியாத ஓருறுப்பாகவே செயற்பட்டு வந்தது.

பார்ப்பனர்கள்‌ யாகம்‌ செய்தார்கள்‌. தம்‌ மனைவியர்‌
துணை புரிய அவர்கள்‌ அறவாழ்க்கை வாழ்ந்து வந்தனர்‌.
"அந்தணர்‌ என்போர்‌ அறவோர்‌, மற்று எவ்வுயிர்க்கும்‌ செந்‌
தண்மை பூண்டொழுக லான்‌" என்று இருவள்ளுவர்‌ அந்த்ணருக்கு
அறம்‌ வகுத்தார்‌. களவு வாழ்க்கையில்‌ தலைவனுக்கும்‌
தலைவிக்கும்‌ திருமணம்‌ முற்றுப்பெறுவதற்குப்‌ பார்ப்பார்‌
துணை நிற்பர்‌. அவர்கள்‌ அருள்‌ நிறைந்த அறவாழ்க்கை
வாழ்ந்து வந்ததால்‌ அரசனுக்கும்‌ குடிமக்களுக்கும்‌ அவர்கள்பால்‌
நல்ல ஈடுபாடு இருந்து வந்தது. மன்னர்கள்‌ அயல்நாட்டின்‌
மேல்‌ போர்‌ தொடுக்கும்போது முதலில்‌ பார்ப்பனரை ஊரை
விட்டுப்‌ போய்விடும்படி முன்னறிவிப்புச்‌ செய்தல்‌ போர்‌
அறமாக இருந்தது. கண்ணகியும்‌ மதுரையின்மேல்‌ தீயை
ஏவும்போது பார்ப்பனர்மீது செல்லவேண்டா என்று அத்‌
தீயினுக்குக்‌ கட்டளையிட்டாள்‌. பண்டைய தமிழகத்துப்‌
பார்ப்பனர்‌ தம்மைத்‌ தமிழராகவே நினைந்து, தமிழ்‌ பயின்று,
தமிழ்ச்‌ சமுதாயத்தில்‌ தாமும்‌ இன்றியமையாத ஓர்‌ உறுப்பாய்‌
அமையுமாறு நடந்துகொண்டனர்‌; சமயக்‌ கல்வி, தத்துவம்‌
ஆகியவற்றில்‌ வல்லுநராக இருந்தனர்‌. கபிலரைப்‌ போன்ற
பார்ப்பனப்‌ புலவர்கள்‌ சங்கப்‌ புலவர்களாய்‌ விளங்கினர்‌.
பார்ப்பனருள்‌ சிலர்‌ மக்கள்‌ வெறுப்புக்கு இலக்கான வாழ்க்கை
யும்‌ வாழ்ந்து வந்தனர்‌ என அறிகின்றோம்.

பண்டைத்‌ தமிழர்‌ மக்கட்பேற்றைப்‌ பெரிதும்‌ பாராட்டினர்‌.
"அமிழ்தினும்‌ ஆற்ற இனிதே தம்‌ மக்கள்‌ சிறுகை அளாவிய
கூழ்‌" என்றும்‌, "குழலினிது யாழினிது என்பதம்‌ மக்கள்‌
மழலைச்சொற்‌ கேளா தவர்‌" என்றும்‌ மக்கட்செல்வத்தைப்‌
புகழ்ந்து பேசுகின்றார்‌ திருவள்ளுவர்‌. குழந்தைகளின்‌ குறுகுறு
நடையையும்‌, மயக்குறு தன்மையையும்‌, குழலினும்‌ யாழினும்‌
இனிய மழலைச்‌ சொற்களையும்‌ பாராட்டிய தமிழர்‌ அவர்‌
களை இளமையில்‌ கல்வி பயிற்றாமல்‌ நடுத்தெருவில்‌ விட்டிருக்க
மாட்டார்கள்‌ என்பது திண்ணம்‌. தம்மினும்‌ தம்‌ மக்கள்‌ மேலான
வர்கள்‌, அறிவுடையவர்கள்‌ என்று கேட்டு இன்புற விரும்பிய
வர்கள்‌ தமிழர்கள்.

**மொழி**

தமிழ்மொழி சொல்வளம்‌ நிரம்பியது; அவ்‌ வளத்தை மேன்‌
மேலும்‌ பெருக்கிக்‌ கொள்ள வாய்ப்பையும்‌ அளிப்பது; பேசு
வதற்கு மென்மையானது, இனிமையானது. *இடம்பமும்‌*
ஆரவாரமும்‌, பிரயாசமும்‌, பெருமறைப்பும்‌, போதுபோக்கும்‌
இல்லாதது. பயிலுதற்கும்‌ அறிதற்கும்‌ இலேசானது; பாடுதற்கும்‌
துதித்தற்கும்‌ மிகவும்‌ இனிமையுடையது. தமிழ்‌ எழுத்து
களின்‌ தோற்றத்தைப்‌ பற்றியும்‌ வளர்ச்சியைப்‌ பற்றியும்‌
ஆய்வாளரிடையே கருத்து வேறுபாடு உண்டு. சங்ககாலத்தில்‌
தமிழ்‌ எழுத்துகளின்‌ வடிவமும்‌ ஒலியும்‌ எவ்வாறு இருந்தன?
இந்நாள்வரை அவை மாறாமல்‌ வழங்கி வருகின்றனவா? அன்றி
மாறுதல்கள்‌ ஏற்றுக்‌ கொண்டுள்ளனவா? தமிழராலேயே
வளர்க்கப்பெற்ற ஆதி எழுத்துகளிலிருந்து இன்றைய எழுத்துகள்‌
ஒலி, வரி வடிவங்களில்‌ மாறிவந்தனவா? அன்றி அயல்மொழி
களின்‌ எழுத்துகளை ஏற்றுக்கொண்டு வளர்ந்தனவா? வெளி
நாடுகளிலிருந்தோ, அன்றி வடகிந்தியாவினின்றோ பிராமி
எழுத்துத்‌ தோன்றியதென்றும்‌ அதனின்றும்‌ தமிழ்‌ வட்‌
டெழுத்துகள்‌ தோன்றினவென்றும்‌, அதனின்றும்‌ இக்காலத்‌ தமிழ்‌
எழுத்துகள்‌ பிறந்தன என்றும்‌ கல்வெட்டு ஆராய்ச்சியாளர்கள்‌
கருதி வருகின்றனர்‌. இக்‌ காலத்‌ தமிழ்‌ எழுத்தும்‌ வட்டெழுத்‌
தும்‌ தமிழ்நாட்டிலேயே வளர்ந்தவை என்றும்‌, அவற்றுக்குப்‌
பிராமி எழுத்துடனோ, கிரந்த எழுத்துடனோ எவ்விதமான
தொடர்பும்‌ இல்லை என்றும்‌ அறிஞர்‌ சிலர்‌ கருதுகின்றனர்‌.
இவ்விரு சாராருக்குமிடையே இன்னும்‌ ஒருமைப்பாடு தோன்ற
வில்லை. ஆனால்‌, கி. மு. இரண்டாம்‌ நூற்றாண்டின்‌ பிராமி
எழுத்துக்‌ கல்வெட்டுகள்‌ தென்னிந்தியாவில்‌ கிடைத்துள்ளன.
எனவே, வட்டெழுத்துகள்‌ பிராமியினின்றும்‌ தோன்றியனவோ
என ஐயுற வேண்டியுள்ளது. இப்போது உள்ள நிலையில்‌ உறுதி
யான முடிவு மேற்கொள்ளுவதற்கில்லை. பழங்‌ கல்வெட்டுகள்‌
அனைத்தும்‌ அழிந்துபோய்விட்டன. போரில்‌ உயிர்‌ துறந்த வீரர்‌
களுக்காக நட்ட கற்கள்‌ அக்‌ காலத்தில்‌ பல இருந்தன.
அவற்றில்‌ ஒன்றேனும்‌ இப்போது காணப்படவில்லை. அவற்றைப்‌
போலவே வரலாற்றுச்‌ சிறப்புடைய ஏனைய கல்வெட்டுகளும்‌
அழிந்து மறைந்து போயிருக்கக்கூடும்‌. ஒரு குறிப்பிட்ட காலத்‌
தில்‌ காணப்படும்‌ தமிழ்‌ இலக்கிய நடைக்கும்‌, கல்வெட்டு உரை
களின்‌ தமிழ்‌ நடைக்கும்‌ ஆழ்ந்த வேறுபாடு காணப்படுகின்றது.
கல்வெட்டுக்கெனவே ஒரு தமிழ்‌ எழுத்து வடிவைப்‌ பயன்படுத்தி
வந்திருக்கின்றார்கள்‌. ஆகவே, கல்வெட்டு நடையையும்‌
எழுத்து வடிவத்தையும்‌ வைத்துக்கொண்டு பண்டைய தமிழ்‌
எழுத்தின்‌ வரலாற்றை அறுதியிடுவது நற்பயன்‌ ஏதும்‌ அளிப்ப
தாகத்‌ தெரியவில்லை.

தமிழ்மொழிக்குச்‌ சொல்வளம்‌ உண்டு. ஒரு பொருளைக்‌
குறிக்க அதன்‌ தன்மைக்கேற்பப்‌ பல சொற்கள்‌ படைக்கப்‌
பட்டுள்ளன. எடுத்துக்காட்டாக "இலை" என்னும்‌ ஒரு பொரு
ளைக்‌ குறிப்பிட "தாள்‌" (நெற்பயிர்‌ இலைகள்‌), "தோகை
(கருப்பஞ்செடி இலைகள்‌), "ஓலை" (தென்னை, பனைமர இலை
கள்‌), "மடல்‌" (தாழை இலை) என்று வெவ்வேறு சொற்கள்‌
உண்டு. பொதுவாகச்‌ சில இலைகளைக்‌ குறிப்பிடும்போது
தழை எனும்‌ சொல்லைப்‌ பயன்படுத்துகின்றோம்‌.
நிலத்துக்குத்‌ "தழை" எருப்‌ போட்டதாகக்‌ கூறுகின்றோம்‌.
மரத்திலோ செடியிலோ தோன்றும்போது பூவை "அரும்பு"
என்றும்‌, மலர்ந்து வருங்கால்‌ அதைப்‌ "போது" என்றும்‌, விரிந்த
நிலையில்‌ "மலர்‌" என்றும்‌ அழைக்கின்றோம்‌. மலராத பூவை
"அரும்பு, மொட்டு, முகை, மொக்கு" எனக்‌ கூறுகின்றோம்‌.

பூவினின்றும்‌ காய்ப்புத்‌ தொடங்கும்போது "பிஞ்சு" என்றும்‌,
முதிர்ந்த பிஞ்சைக்‌ "காய்‌" என்றும்‌, பழுக்கும்‌ பருவத்துக்‌
காயைச்‌ செங்காய்‌ என்றும்‌, முற்றிலும்‌ பழுத்த காயைப்‌ "பழம்‌"
அல்லது "கனி" என்றும்‌ குறிப்பிடுகின்றோம்‌. பிஞ்சு வகை
களில்‌ "குரும்பை", "வடு", மூசு", "கச்சல்‌" என்று செடிகளுக்கு
ஏற்பப்‌ பெயர்களும்‌ வேறுபடுகின்‌றன. "சொல்லுதல்‌" என்னும்‌
வினையைக்‌ குறிக்க ஏறக்குறைய நாற்பது சொற்கள்‌ தமிழில்‌
வழங்கி வருவதைக்‌ காணலாம்‌. ஒருவன்‌ மற்றொருவனிடம்‌ ஒரு
பொருளைக்‌ கேட்கும்போது, தாழ்ந்தவன்‌ "ஈ" என்றும்‌, ஒத்த
நிலையில்‌ இருப்பவன்‌ "தா" என்றும்‌, உயர்ந்தவன்‌ "கொடு"
என்றும்‌ சொல்லவேண்டும்‌ என்பது தமிழ்‌ மரபாகும்‌. இன்ன
சொல்லை இன்னவாறு பொருள்கொண்டு பயன்படுத்த
வேண்டும்‌ என்ற மரபுகளுக்குத்‌ தொல்காப்பியத்தில்‌ தனி இயல்‌
சேர்க்கப்பட்டுள்ளது.

தமிழ்‌ நெடுங்கணக்கில்‌ சிறப்பாகக் காணப்படுபவை "ஃ"
என்னும்‌ ஆய்த எழுத்தும்‌, "ழ்" என்னும்‌ மெய்யெழுத்துமாம்‌.
ஆய்த எழுத்தைக்கொண்டு வல்லெழுத் துகளின்‌ ஒலியை மெலி
விக்கலாம்‌. ஆகையால்‌, தமிழ்நெடுங்கணக்கில்‌ இதைச்‌ சார்பெழுத்‌
துகளில்‌ ஒன்றாகத்‌ தொல்காப்பியர்‌ ஒதுக்கிவைத்துள்ளார்‌.

**அரசியல்‌**

பண்டைய தமிழகத்தில்‌ நாட்டின்‌ தலைவனாகவும்‌, அரசிய
லின்‌ தலைவனாகவும்‌ மன்னன்‌ ஒரு தனியிடத்தைப்‌ பெற்றிருந்‌
தான்‌. தமிழகத்தில்‌ முப்பகுதிகளான சேர சோழ பாண்டிய
நாடு மூன்றும்‌ மூன்று மன்னரின்‌ ஆட்சியின்‌ கீழ்‌ இருந்துவந்தன.
அம்‌ மன்னரின்‌ கீழ்ப்‌ பல்வேறு குறுநில மன்னர்கள்‌ ஆங்காங்கு
அரசாண்டு வந்தனர்‌. இம்‌ மூன்று நாடுகளுக்குள்‌ பாண்டி
நாட்டைப்பற்றிய செய்திகள்‌ வடமொழி இராமாயணத்திலும்‌,
மகாபாரதத்திலும்‌, மெகஸ்தனிஸ்‌ என்ற கிரேக்க ஆசிரியரின்‌
குறிப்புகளிலும்‌ காணப்படுகின்றன. அரசாங்கமானது மன்ன
னின்‌ பரம்பரை உடைமையாய்‌ இருந்துவந்தது. மன்னன்‌
ஒருவன்‌ இறந்தால்‌ அவன்‌ மூத்த மகனே பட்டத்துக்கு வரு
வான்‌. மகளிர்‌ அரசு புரிந்ததாகச்‌  சங்க இலக்கியத்தில்‌ சான்று
ஏதும்‌ இல்லை.

வேந்தனின்‌ ஆட்சி ஆண்டுகளின்‌ நிகழ்ச்சிகளைப்‌ பெருங்‌
கணி எழுதிவைப்பார்‌. அரசவை காலையில்‌ கூடுவது வழக்கம்‌.
அதனால்‌ அதற்கு "நாளவை" என்றும்‌, " நாளிருக்கை" என்றும்‌
பெயர்கள்‌ வழங்கி வந்தன. அரசனுடன்‌ அவனுடைய மனைவி
யும்‌ அரசவையில்‌ அமர்வது மரபாக இருந்துவந்தது. அரசவை
யில்‌ இசை முழங்‌கக்கொண்டிருக்கும்‌. சிலப்பதிகாரம்‌ குறிப்‌
பிடும்‌ எண்பேராயமும்‌ ஐம்பெருங்குழுவும்‌ அரசனுடைய
ஆணைக்கு வரம்பு விதித்தனவா, அன்றி அறவுரைகள்‌ மட்டும்‌
எடுத்துக்கூறி அரசனுக்கு அறிவுறுத்தும்‌ உரிமையைச்‌ செலுத்தி
வந்தனவா என்பது விளங்கவில்லை. மன்னனின்‌, அரசியலுக்கு
விதிகள்‌ வகுத்துள்ள திருக்குறளிலும்‌ இவ்விரு நிறுவனங்களைப்‌
பற்றிய குறிப்புகள்‌ எதுவும்‌ இல்லை.

. அரசர்கள்‌ அவையில்‌ அமைச்சர்களும்‌ பங்கு கொண்டிருந்‌
தனர்‌. தேவையானபோது அவர்கள்‌ மன்னனுக்கு அறவுரைகளை
இடித்து எடுத்துக்கூறும்‌ உரிமைகளைப்‌ பெற்றிருந்தனர்‌.ஆனால்‌,
தம்‌ நோக்கத்தின்படியே செயல்புரியும்‌ உரிமையை அவர்கள்‌
பெற்றிருக்கவில்லை. அரசனுடைய *தேர்ச்சித்‌ துணை"யாகவே
இயங்கி வந்தனர்‌." ஊராண்மையும்‌ நாட்டாண்மையும்‌
குழுக்கள்பால்‌ ஒப்படைக்கப்பட்டிருந்தன. ்‌

**சங்க கால ஆட்சி முறை**

சங்க காலத்தில்‌ மன்னனாட்சியே நிலவியது. அக்கால அர
சர்களில்‌ தலைசிறந்தவராகய சேர சோழ பாண்டியர்கள்‌
மூவேந்தர்களெனவும்‌ மற்ற அரசர்கள்‌ மன்னர்களெனவும்‌ சங்க
நூல்களில்‌ குறிப்பிடப்பட்டுள்ளனர்‌. அத்தகைய சிற்றரசகளா
கிய மன்னர்‌ பலர்‌ ஆட்சி புரிந்ததாகவும்‌ அறிகிறோம்‌. அதிய
மான்‌ நெடுமான்‌ அஞ்சி, பாரி, ஓரி, காரி, பேகன்‌, ஆய்‌, நள்ளி
முதலியோர்‌ இச்‌ சிற்றரசருள்‌ சிலராவர்‌.

தமிழகத்தில்‌ முதன்முதலாக எப்பொழுது அரசர்களுடைய
ஆட்சி தோன்றியதெனத்‌ திட்டவட்டமாகக்‌ கூற இயலாது.
திருக்குறள்‌ உரையாசிரியர்‌ பரிமேலழகர்‌, உலகம்‌ தோன்றிய
காலம்‌ தொட்டே சேர சோழ பாண்டியராகய மூவேந்தரும்‌
ஆட்சிபுரிந்து வந்தனரெனக்‌ கூறியிருப்பது மிகைப்பட்டதன்ப
தற்கு ஐயமில்லை. அவர்‌ கூறியிருப்பதன்‌ கருத்து, மூவேந்தர்‌
களும்‌ நெடுங்காலமாகவே அரசாண்டு வந்தனரென்பதே ஆகும்‌.

முதன்‌ முதலாக அரசன்‌ எவ்வாறு தோனறியிருக்கலாம்‌ என்று
சிலர்‌ ஆய்ந்துள்ளனர்‌. "கோன்‌" என்னும்‌ சொல்‌ அரசனைக்‌
குறித்தது. ஆனால்‌, முல்லை நிலத்தில்‌ ஆடு மாடுகளைக்‌ காப்ப
வனையும்‌ "கோன்‌" என்னும்‌ சொல்‌ குறிப்பிட்டது. ஆகவே
முல்லைநிலப்‌ பகுதியிலேதான்‌ முதன்முதலாக அரசன்‌ தான்‌
யிருக்கலாமென்பது சிலர்‌ கருத்து.

இதுபற்றி முடிவாகக்‌ கூறுவதற்கில்லை. சேரநாட்டில்
மன்னனின்‌ அடையாளமாக இருந்தது வில்‌ என்பதை இங்கு
எண்ணும்போது ஆதியில்‌ வேடனாக இருந்தவன்‌ நாளடைவில்‌
மன்னனாகத்‌ திகழ்ந்திருக்கலாம்‌ என்று கருத இடமுண்டு. பொது
வாகக்‌ கூறுமிடத்து, கூட்டம்‌ கூட்டமாக வாழ்ந்தவருள்‌ தலைமை
நிலைமையை எய்தியிருந்தவர்‌ அரசராக உருவெடுத்தாரெனக்‌
கொள்ளலாம்‌.

சங்க காலத்திற்கு முன்னதாகவே அரசாட்சி தலைமுறை
தலைமுறையாகத்‌ தகப்பன்‌ பின்‌ மைந்தன்‌ அரசனாகும்‌ முறை
அமைந்திருக்கவேண்டும்‌. மன்னனின்‌ மூத்த மகனே ௮ம்‌ மன்ன
னாட்சியைத்‌ தொடர்ந்து நடத்தும்‌ உரிமை பெற்றிருந்தான்‌.
சேர மன்னன்‌ இமயவரம்பன்‌ நெடுஞ்சேரலாதனின்‌ மூத்த
புதல்வன்‌ செங்குட்டுவன்‌ அரசு கட்டில்‌ ஏறுவதற்குத்‌ தகுதியற்ற
வன்‌ என்று கணி கூறியதன்‌ விளைவாகக்‌ குடும்பச்‌ சச்சரவு
நேரிடாமலிருக்கும்‌ பொருட்டு இளையவன்‌ (இளங்கோ) துறவி
யாயினான்‌ என்பதுபற்றி அறிகிறோம்‌. இதிலிருந்து மூத்த புதல்‌
வனே அரச பதவிக்கு உரியவன்‌ என்று கருதப்‌ பட்டமைபுலனா
கும்‌. இளைய அரசகுமாரர்களுக்கு இளங்கோ, இளங்கோசர்‌,
இளஞ்செழியன்‌, இளஞ்சேரல்‌, இளவெளிமான்‌, இளவிச்சிக்‌
கோன்‌ போன்ற பெயர்கள்‌ வழக்கிலிருந்தன.

சங்க காலத்திலேயே சேர மன்னரிடை மருமக்கள்‌ தாயமுறை
வழக்கிலிருந்ததா என்ற ஐயப்பாடு தோன்றியுள்ளது. ஆனால்‌,
ஆழ்ந்து ஆராய்ந்தால்‌ அவ்வழக்கம்‌ மிகப்‌ பிற்காலத்திலேயேதான்‌
வந்திருக்கவேண்டுமெனத்‌ தோன்றுகிறது.

சங்க காலத்திய அரசாட்சி, செங்கோலாட்சியாகவே
எப்போதும்‌ விளங்கயெதாவென்று திட்டமாகக்‌ கூறுவதற்கில்லை.
ஆனால்‌ அக்காலக்‌ கொள்கைப்படி அரசர்கள்‌ நீதி, நற்குணம்‌
ஆகிய பண்பாடுகள்‌ அமைந்தவர்களாகவே இருந்தனரெனக்‌
கருதலாம்‌. சிலர்‌ கொடுங்கோல்‌ மன்னர்களாகவும்‌ ஆட்சி புரிந்‌
திருக்கக்கூடும்‌. செங்கோலாட்சியின்‌ மேன்மையை எடுத்து
விளக்கும்‌ திருவள்ளுவர்‌, கொடுங்கோன்மை பற்றியும்‌ நன்கு
விளக்கியுள்ளார்‌.

அரசனுக்கு உதவி புரிய அமைச்சர்கள்‌ இருந்தனரென்பதற்கு
ஐயமில்லை. தலைமை அமைச்சரும்‌ அவருடன்‌ இணைந்து
ஒத்துழைக்கும்‌ பல அலுவலாளர்களும்‌ இருந்தனர்‌. பொது
வாகவே அவர்கள்‌ கற்றறிந்தவர்களாகவும்‌ திறமை வாய்ந்தவர்‌
களாகவும்‌ திகழ்ந்தனரெனக்‌ கருதலாம்‌.

பண்டைய நூல்கள்‌ சிலவற்றில்‌ ஐம்பெருங்குழு, எண்பே
ராயம்‌ ஆகிய கூட்டத்தினரைப்‌ பற்றி அறிகிறோம்‌. மதுரைக்‌
காஞ்சியிலும்‌ பிற்காலத்தைச்‌ சார்ந்த சிலப்பதிகாரம்‌, மணி
மேகலை, பெருங்கதை ஆலய நூல்களிலும்‌ அவைபற்றிக்‌ கூறப்‌
பட்டுள்ளன. மதுரைக்காஞ்சியில் நாற்பெருங்குழுவைப்‌
பற்றிக்‌ கேள்விப்படுகிறோம்‌. இவற்றின்‌ அமைப்பு, பொறுப்பு
கள்‌, உரிமைகள்பற்றிக்‌ கருத்து வேற்றுமைகள்‌ காணப்படு
கின்றன.

சில சங்க நூல்கள்‌ இக்‌ குழுக்களைப்‌ பற்றிக்‌ கூறவேயில்லை.
திருக்குறளில்‌ இக்‌ குழுக்கிளைப்பற்றி எதையும்‌ காணோம்‌. எட்டுத்‌
தொகையிலும்‌ தொல்காப்பியத்திலும்‌ இவைபற்றிய குறிப்‌
பொன்றுமில்லை. ஆனால்‌, இதிலிருந்து இக்‌ குழுக்கள்‌ மிகப்‌
பிற்காலத்தவை யென்ற முடிவுக்கு வரமுடியாது.

இவற்றின்‌ உறுப்பினர்கள்‌:

சிலப்பதிகாரம்‌, மணிமேகலை ஆகிய நூல்களிலிருந்து குறிப்‌
பிட்ட சில உறுப்பினர்கள்‌ , இக்‌ குழுக்களில்‌ இருந்தனரெனத்‌
தெரிகிறது. ஐம்பெருங்குழு உறுப்பினர்கள்‌ கீழ்க்‌ குறிக்கப்‌
படுவோர்‌ அவர்‌.

1. புரோகிதர்‌
2. படைத்தலைவர்‌
3. தூதுவர்‌
4. ஒற்றர்‌
5. அமைச்சர்‌.

எண்பேராயத்தின்‌ உறுப்பினர்கள்‌ பின்வருமாறு:

1. கரணத்தியலவர்‌ அதாவது அரசு கணக்கர்கள்‌
2. கருமகாரர்‌ அல்லது செயலர்‌
3. கனகச்‌ சுற்றம்‌ அதாவது அரசியல்‌ கஜானா அலுவலர்‌
4. கடைகாப்பாளர்‌ அதாவது அரண்மனை காப்போர்‌
5. நகரமாந்தர்‌ அதாவது நகரில்‌ வாழும்‌ மக்களில்‌ சிறந்த
கலைவர்கள்‌
6. படைத்தலைவர்‌ (காலாட்படையின்‌ தலைவர்கள்‌)
7. யானை வீரர்‌ (யானைப்படைத்‌ தலைவர்கள்‌)
8. இவுளி மறவர்‌ அதாவது தன்னா படையின்‌ தலை
வர்கள்‌.

இவருள்‌ மிகப்பலரும்‌ அரசாங்கத்தின்‌ அலுவலர்கள்‌ என்பது
தெளிவு; நகரமாந்தர்‌ எனப்பட்டோரை மக்களின்‌ தலைவர்‌
களாகவும்‌ கருதலாம்‌. ஆனால்‌, மக்களின்‌ எல்லாத்‌ தலைவர்‌
களும்‌ இக்‌ குழுவில்‌ இருந்தனரெனத்‌ திட்டமாய்க்‌ கூறுவதற்‌
கில்லை; மக்களால்‌ தேர்ந்தெடுக்கப்பட்டவருமில்லை. ஆயினும்‌
இக்‌ குழுக்களிலிருந்த மற்ற அலுவலர்களைப்‌ போலல்லாது
இவர்கள்‌ மக்களின்‌ பொதுப்‌ பிரதிநிதிகள்‌ எனக்‌ கருதலாம்‌.
இக்‌ குழுக்களுக்குக்‌ கூட்டுப்‌ பொறுப்பு இருந்ததெனக்‌ கூறுவதற்‌
கும்‌ இடமில்லை. பொதுவாக அவரவருக்கு அளிக்கப்பட்டிருந்த
துறைகளின்‌ பொறுப்புகளை அவர்கள்‌ பார்த்து வந்தனர்‌.

பொதுவாக அரசு எவ்விதம்‌ நடைபெற்று வந்தது மக்கள்‌
நலம்‌ எவ்விதம்‌ கருதப்பட்டுவந்தது என்பது மன்னனைப்‌
பொறுத்தே இருந்தது. உண்மையும்‌, மக்கள்பால்‌ வாஞ்சையு
முடைய அரசர்‌ இடைவிடாது செயலாற்றி வந்தனர்‌. ஒற்‌
றார்கள்‌ வாயிலாக மக்கள்‌ நிலையை அறிந்து அதற்கு ஏற்றவாறு
பணியாற்றி வந்தனர்‌. ஒற்றர்கள்‌ மீது வேறு ஒற்றர்களையும்‌
ஏவி உண்மையை அறிந்து வந்தனர்‌. சங்க நூல்களிலிருந்து
பொதுவாக மன்னர்கள்‌ மக்கள்‌ நல்வாழ்வுக்காக அரும்பாடு
பட்டனர்‌ என்றே கூறலாம்‌.

**ஊராட்சி**

எக்காலத்திலும்‌ பாரதநாட்டில்‌ அடிப்படையாயிருந்தவை
சிற்றூர்களே. பண்டைத்‌ தமிழகத்திலும்‌ அஃது அவ்விதமே
இருந்தது விந்தையன்று. ஆகவே, ஊராட்சி பற்றி அறிவது மிகத்‌
தேவை. பிற்காலம்‌, குறிப்பாகச்‌ சோழப்பேரரசு காலத்தில்‌
ஓங்கி வளர்ந்த ஊராட்சிக்கு வழிகோலியாயிருந்தது சங்ககால
வழக்கமேயாகும்‌.

ஊர்களில்‌ கூடின கூட்டத்திற்கு மன்றம்‌, பொதியில்‌, அம்‌
பலம்‌, அவை என்னும்‌ பெயர்கள்‌ விளங்கயிருந்தனவாகப்‌
பண்டைத்‌ தமிழ்‌ இலக்கியங்களிலிருந்து அறிறோம்‌. இவை
யாவும்‌ ஊர்க்‌ கூட்டத்தின்‌ பெயர்களெனவே கருதலாம்‌. திருமுரு
காற்றுப்படையில்‌ மட்டிலும்‌, மன்றமும்‌ அம்பலமும்‌ வேறு
படுத்திக்‌ கூறப்பட்டுள்ளன. அதன்‌ உரையாசிரியர்‌ பின்‌
வருமாறு கூறியுள்ளார்‌. மன்றம்‌ என்பது ஊர்‌ நடுவிலுள்ள
மக்கள்‌ கூடிய இடம்‌ எனவும்‌, அம்பலம்‌ , பொதியில்‌ என்னும்‌
இரண்டும்‌ ஒரு சிறு மாளிகையைக்‌ குறிப்பிட்டனவென்றும்‌ அதன்‌
நடுவில்‌ ஒரு பீடம்‌ இருந்ததாகவும்‌ கருதுகின்றார்‌. இதை
ஒட்டிப்‌ பலர்‌ பல ஊகங்களைப்‌ வெளியிட்டுள்ளனர்‌. எடுத்துக்‌
காட்டாக கே. ஏ. நீலகண்ட சாஸ்திரியார்‌, மன்றம்‌ என்றது
ஒரு மாளிகை என்றும்‌, பொதியில்‌ என்றது ஒரு பொது இடம்‌
என்றும்‌ கருதுகிறார்‌. பொதியில்‌ என்றது பொது இல்‌ என்னும்‌
சொற்களின்‌ இணைப்பில்‌ ஏற்பட்டதெனலாம்‌; அதாவது
பொதுவான இருப்பிடம்‌ என்பது பொருள்‌.

பொதியில்‌ சாணத்தால்‌ மெழுகப்பட்டிருந்ததெனப்‌ பட்டினப்‌
பாலை 246-49 ஆம்‌ அடிகளிலிருந்து அறிகிறோம்‌. சில ஊர்களில்‌
பெரிய மரத்தடியில்‌ மன்றம்‌ அல்லது பொதியில்‌ கூடியது. குறிப்‌
பாக, வேப்ப மரத்தடியில்‌ இவை அமைந்திருந்தனவெனப்‌ புற
நானூற்றுச்‌ செய்யுள்களிலிருந்து அறிகிறோம்‌.

மன்றம்‌ அல்லது பொதியில்‌ என்ற கூட்டங்களின்‌ சிறந்த
பணி மக்களிடையே நிகழ்ந்த வழக்குகளைத்‌ தீர்ப்பதாகவே
இருந்தன. அக்‌ கூட்டங்களின்‌ முதியோர்‌ இவ்‌ வழக்குகளைத்‌
தீர்த்துவைத்தனர்‌. இத்‌ தலைவர்கள்‌ ஊர்மக்களால்‌ தேர்ந்‌
தெடுக்கப்பட்டவரெனக்‌ கூற முடியாது. வயதிலும்‌ அறிவிலும்‌
முதியோராயிருந்தவர்‌ தாமாகவே தலைவராக அமர்ந்திருந்‌தன
ரெனவே கருத வேண்டும்‌. வழக்குகளை ஒழுங்குபடுத்‌ துவதைத்‌
தவிர ஊர்ப்‌ பொதுக்காரியங்களையும்‌ சமூகநலத்‌ திட்டங்களை
யும்‌ மன்றத்தார்‌ பொறுப்பேற்று நடத்தி வந்தனரெனவும்‌
கூறலாம்‌. அரசு, ஊர்களின்‌ அன்றாடச்‌ செயல்களிலும்‌
பொறுப்புகளிலும் தலையிட்ட தென்பதற்குச்‌ சான்றுகள்‌
இல்லை.

ஊரின்‌ சில பகுதிகள்‌ சேரிகள்‌ என்று அழைக்கப்பட்டிருந்‌
தன. சேரிகளில்‌ சில வகுப்பினர்‌ குடியிருந்துவந்தனர்‌. தாழ்ந்த
வகுப்பினர்‌ வாழ்ந்த இடங்களுக்குத்தாம்‌ அப்‌ பெயர்‌ வழங்கப்‌
பட்டிருந்ததெனக்‌ கூறமுடியாது. பறைச்சேரி என்பதுபோல்‌
பார்ப்பனச்சேரி, இடைச்சேரி என்றெல்லாம்‌ பெயர்கள்‌
இருந்தன. சாதிப்‌ பிரிவுகள்‌ ஊர்‌ அமைப்பில்‌ அக்காலத்‌ திலேயே
இடம்பெற்றுவிட்டதெனத்‌ தோன்றுகின்றது.

**நகராட்சி**

சங்க காலத்‌ தமிழகத்தில்‌ சில நகரங்கள்‌ இருந்தன. ஊர்‌
களில்‌ சிற்றூர்‌, பேரூர்‌, மூதூர்‌ என இருந்தமைபோல்‌, நகரங்‌
களில்‌ பட்டினம்‌, பாக்கம்‌ எனச்‌ சில இருந்தன. பட்டினம்‌ என்றது
கடலோரமாயிருந்த நகரைக்‌ குறித்தது. பாக்கம்‌ பட்டினத்‌
தின்‌ ஒரு பகுதியெனலாம்‌.

சங்ககாலத்‌ தில்‌ வளர்ச்‌சிபெற்றிருந்த நகரங்களுள்‌ சிறந்தவை
புகார்‌ (காவிரிப்பூம்பட்டினம்‌), கொற்கை, மதுரை, வஞ்சி
அல்லது கரூர்‌, முசிறி, காஞ்சி முதலியவை. இவற்றைப்பற்றி
இலக்கியங்களில்‌ கிடைத்துள்ள விவரங்கள்‌ முழுவதையும்‌ நம்பு
வதற்லல்லை. கவிஞர்களின்‌ கற்பனைகளும்‌ சொல்வன்மை
களும்‌ விவரணங்களில்‌ இடம்‌ பெற்றுள்ளன.

ஆயினும்‌, பொதுவாக நகரங்கள்‌ வணிகத்தினாலும்‌
தொழில்‌ சிறப்பினாலும்‌ வளமுற்றிருந்தன. குறிப்பாக, மதுரை
யும்‌ காவிரிபூம்பட்டினமும்‌ சிறப்புற்று வளர்ந்திருந்தன. தமிழக
நகரங்களில்‌ மக்களின்‌ சுயாட்சி நிலவியதென்பதற்குச்‌ சான்றுக
ளில்லை. ஆட்சிமுறையும்‌ வடகிந்தியாவில்‌ பாடலிபுத்திரத்‌
தில்‌ அமைந்திருந்ததுபோல்‌ இங்கு நன்கு அமைக்கப்பட்டிருந்த
கதென்பதற்கு அறிகுறியில்லை. ஆயினும்‌ மதுரை, வஞ்சி
போன்ற தலைநகரங்கள்‌ சீராக ஆளப்பட்டு வந்தனவெனக்‌
கூறலாம்‌. மதுரை மாநகரின்‌ தெருக்கள்‌ அன்றாடம்‌ காலை
யில்‌ பெருக்கப்பட்டுச்‌ சுத்தமாயிருந்தனவென்று தெரிகிறது.

இராப்பொழுதில்‌ நகரங்கள்‌ அக்கறையாகப்‌ பாதுகாக்கப்‌
பட்டு வந்தன; ஊர்காவலர்‌ என்று அழைக்கப்பட்ட காவ
லாளர்கள்‌ அமர்த்தப்பெற்றிருந்தனர்‌. பாதுகாப்புக்காகக்‌
காவல்‌ நாய்களும்‌ பயன்படுத்தப்பட்டிருந்தன. மன்னர்களது
அரண்மனைகள்‌ ஆழ்ந்த அக்கறையுடன்‌ பாதுகாக்கப்பட்டமை
விந்தையன்று.

பொதுவாக சங்க காலத்தில்‌ சிற்றூர்களும்‌, பேரூர்களும்‌,
நகரங்களும்‌ அவற்றிற்குத்‌ தகுந்தவாறு ஆளப்பட்டு வந்தன
வெனக்‌ கூறலாம்‌. அவை மிகச்‌ சிறந்த முறையில்‌ நடைபெற்று
வந்தனவென்றோ பிற்காலங்களில்‌ திகழ்ந்த முறைக்கு ஒப்பாக
இருந்தனவென்றோ கருத இடமில்லை.

**கடவுளும்‌ சமயமும்**

தமிழருக்கு முன்பு தமிழகத்தில்‌ வாழ்ந்திருந்த ஆதிகுடிகளின்‌
கடவுட்கொள்கைகளும்‌, தமிழ்‌ மக்களின்‌ சமயக்‌ கொள்கைகளும்‌,
ஆரியரின்‌ சமயக்‌ கொள்கைகளும்‌ ஒன்றுகலந்து சங்க காலத்து
மக்கள்‌ சமுதாயத்தில்‌ இடம்‌ பெற்றிருந்தன. தமிழர்‌ உயிர்‌
துறந்த வீரர்கட்குக்‌ கல்நாட்டி வணங்கினர்‌. வீரக்கல்‌ நடும்‌
வழக்கம்‌ தொல்காப்பியத்துக்கு முன்பே காணப்பட்டது. அந்‌
நடுகற்களுக்கு மலர்மாலை அணிவித்து மயிற்பிலிகளால்‌ அணி
செய்வர்‌ . பழந்தமிழர்‌ பேய்பூதங்களில்‌ நம்பிக்கைகொண்
டிருந்தனர்‌. அவர்கள்‌ காலத்தில்‌ மரணத்துக்குப்‌ பிற்பட்ட
துறக்கம்‌, நரகம்‌ என்ற நிலைகளைப்பற்றிய கொள்கைகள்‌
உருவாகிவிட்டன.

மரத்தின்கீழ்த்‌ தெய்வங்கள்‌ தங்கியிருந்தன என்று அக்‌
காலத்து மக்கள்‌ நம்பினர்‌. ஆலமரத்தின்‌ கீழ்ச்‌ சிவபெருமான்‌
அமர்ந்திருப்பதாகப்‌ புராணச்‌ கூற்றுகள்‌ உண்டு. ஆலிலை
மேல்‌ திருமால்‌ பள்ளிகொண்டார்‌. வேம்பு, கடம்பு, வில்வம்‌,
கொன்றை முதலிய மரங்கள்‌ தெய்விகம்‌ பெற்றிருந்தன.
மன்னர்‌ தமக்கெனக்‌ காவல்‌ மரங்கள்‌ கொண்டிருந்தனர்‌.
பண்டைக்‌காலத்தில்‌ மூன்றாம்‌ பிறையைத்‌ தொழும்‌ வழக்கம்‌
பெரிதும்‌ காணப்பட்டது.

ஹாரப்பா, மொகஞ்சதாரோ மக்கள்‌ சிவலிங்க வழிபாடு
செய்துவந்தனர்‌ என்று அங்குக்‌ கிடைத்துள்ள சான்றுகள்‌
சிலவற்றால்‌ அறிகின்றோம்‌. இவ்‌ வழிபாட்டைப்‌ பால்குறி வழி
பாட்டின்‌ வடிவமாகக்‌ கொள்ளுகின்றனர்‌. தமிழர்கள்‌ இப்‌
பண்டைய நாகரிகத்தைச்‌ சார்ந்தவர்கள்‌ என்று ஆராய்ச்சி
யினால்‌ உறுதியாகுமாயின்‌ பால்குறி வழிபாடு இற்றைக்குப்‌
பல்லாயிரம்‌ ஆண்டுகட்கு முன்பே தமிழரிடையே நிலவி வந்த
தெனக்‌ கொள்ளலாகும்‌.

குறிஞ்சி, முல்லை, மருதம்‌, நெய்தல்‌, பாலை என்னும்
ஐந்து திணைகட்கும்‌ ஐந்து கடவுளர்‌ வழிபாட்டுக்குரியவர்‌
களாக இருந்தனர்‌. சேயோன்‌, மாயோன்‌, வேந்தன்‌, வருணன்‌,
கொற்றவை ஆகிய இக்‌ கடவுளரைப்பற்றிய எண்ணற்ற புராணக்‌
கதைகள்‌ சிலப்பதிகாரக்‌ காலத்துக்குள்‌ தமிழகத்தில்‌ நுழைந்து
விட்டன. தமிழகத்தில்‌ குடியேறிய ஆரியர்கள்‌ சமயக்‌ கதைகள்‌
பலவற்றைப்‌ புனைந்து பரப்பிவிட்டனர்‌. அவர்கள்‌ வேள்விகள்‌
வளர்க்கத்‌ தொடங்கினர்‌. அதற்கு மன்னரின்‌ துணையை
நாடிப்‌ பெற்றனர்‌. பல்யாகசாலை முதுகுடுமிப்‌ பெருவழுதி
என்ற மன்னன்‌ சங்க காலத்தின்‌ இறுதியில்‌ வாழ்ந்திருந்தவன்‌;
அவன்‌ அந்தணருக்குப்‌ பல வேள்விச்‌ சாலைகளை அமைத்துக்‌
கொடுத்தும்‌, பல வேள்விகளை வேட்பித்தும்‌ தன்‌ பெயருக்குமுன்‌
பல்யாகசாலை என்ற விருது ஒன்றைப்‌ பெற்றுக்கொண்டான்‌.
இராசசூய வேள்வி வேட்டுச்‌ சோழ மன்னன்‌ ஒருவன்‌ இராச
சூயம்‌ வேட்ட பெருநற்கிள்ளி" என்ற பட்டம்‌ பெற்றான்‌. பல்‌
யானைச்‌ செல்கெழு குட்டுவன்‌ என்ற சேர மன்னன்‌ பாலைக்‌
கவுதமனார்‌ என்ற புலவர்‌ ஒருவரின்‌ உதவியுடன்‌ ஒன்பது
வேள்விகள்‌ வேட்பித்தான்.

சங்க காலத்திலும்‌ ஊழையும்‌ கடவுளையும்‌ பொய்யெனக்‌
கருதியவர்கள்‌ இருந்தனர்‌. அக்காலப்‌ புலவர்கள்‌ அவர்‌
களுடைய கொள்கையை ஏற்றுக்கொண்டிலர்‌; வாய்ப்புக்‌
கிடைத்தபோதெல்லாம்‌ அதை அவர்கள்‌ வன்மையாக மறுத்து
வந்தனர்‌ . "உலகத்தார்‌ உண்டு என்பது இல்‌என்பான்‌
வையத்து அலகையா வைக்கப்‌ படும்‌"  என்று திருவள்ளுவரும்‌
அக்‌ கொள்கையினரைக்‌ கடிந்து பாடியுள்ளார்‌. "குணம்‌ குறி
களைக்‌ கடந்தும்‌, மனம்‌ மெய்களுக்கு எட்டாமலும்‌ உள்ள
ஒருவனே இறைவன்‌" என்ற பொருளைக்‌ குறிக்கும்‌ கடவுள்‌
என்னும்‌ சொல்‌ தமிழில்‌ சிறப்புடைய சொற்களில்‌ ஒன்றாகும்‌.
இச்‌ சொல்‌ சுட்டும்‌ கருத்துச்‌ சங்க காலத்தில்‌ நன்கு வளர்ச்சி
பெற்றிருந்தது. சிவன்‌ முழுமுதற்‌ கடவுளாகக்‌ கொள்ளப்‌
பட்டான்‌.

பண்டைய தமிழகத்தில்‌ சங்க காலத்தில்‌ சிறுதெய்வ வழி
பாடும்‌ நடைபெற்று வந்தது. "கள்ளி நிழற்கடவுள்‌", "கூளி",
"பேய்‌" ஆகிய தெய்வங்கட்கும்‌ மக்கள்‌ வணக்கம்‌ செலுத்தி
வந்தனர்‌. உற்பாதங்களிலும்‌, தீயகனவுகளிலும்‌, பறவை
நிமித்தத்திலும்‌, விண்ணினின்றும்‌ கொள்ளி மீன்‌ விழுவதிலும்‌,
உன்னமரம்‌ பூத்ததிலும்‌ மக்கள்‌ பின்னர்‌ நிகழவிருந்த நிகழ்ச்சி
களை முன்னரே அறிவிக்கும்‌ குறிகளைக்‌ கண்டனர்‌.

**அரச பரம்பரை**

**சேரர்‌**

சங்க இலக்கியத்தில்‌ முந்நூற்றுக்கு மேற்பட்ட மன்னர்களின்‌
பெயர்கள்‌ காணப்படுகின்றன. ஆனால்‌, அவர்களுடைய
அரசியல்‌ வரலாற்றைத்‌ தொடர்ச்சியாக எழுதுவதற்கான
குறிப்புகள்‌ சங்க நூல்களில்‌ கிடைக்கவில்லை. வேந்தர்கள்‌ பலர்‌
வியப்பூட்டும்‌ வீரச்செயல்கள்‌ ஆற்றியுள்ளனர்‌. பாரதப்‌ போரில்‌
பங்கு கொண்டவரெனக்‌ கூறப்படும்‌ மன்னர்‌ மூவரின்‌ பெயர்கள்‌
சங்கப்‌ பாடல்களில் காணப்படுகின்றன. வரலாற்றில்‌ நம்‌
கருத்தை முதன்‌ முதலாகக்‌ கவர்பவன்‌ உதியஞ்சேரல்‌ என்னும்‌
சேர மன்னனாவான்‌. பாரதப்‌ போரில்‌ கலந்துகொண்ட கெளரவ,
பாண்டவ சேனைகளுக்குப்‌ பெருஞ்சோறு வழங்கினான்‌ இம்‌
மன்னன்‌ என்று தமிழ்‌ இலக்கியத்தில்‌ சில குறிப்புகள்‌ காணப்‌
படுகின்றன. இப்போது மறைந்து கிடக்கும்‌ பதிற்றுப்பத்தின்‌
முதற்பத்தின்‌ பாட்டுடைத்‌ தலைவன்‌ இவனே என்று எண்ண
இடமுண்டு. பாரதப்‌ போரில்‌ சோறு வழங்கியவன்‌ இச்‌ சேர
மன்னன்றானா என்பதைப்பற்றிப்‌ பல கருத்து வேறுபாடுகள்‌
ஆய்வாளரிடையே காணப்படுகின்றன. இவன்‌ மகன்‌ இமயவரம்‌
பன்‌ இரண்டாம்‌ பத்துக்குப்‌ பாட்டுடைத்‌ தலைவனாக விளங்கு
கின்றான்‌. இவன்‌ அரபிக்‌ கடலில்‌ கடற்கொள்ளை நடத்தி
வந்த கடம்பர்களை வென்று அவர்களுடைய காவல்‌ மரமான
கடம்பை அறுத்து வெற்றிக்கொடி நாட்டினான்‌. இவன்‌
யவனர்களைப்‌ பல போர்களில்‌ தோல்வியுறச்‌ செய்தான்‌.
வடகிந்தியாவில்‌ இமயமலை வரையிலும்‌ படையெடுத்துச்‌
சென்று ஆரிய மன்னரை வணங்கவைத்தான்‌. இவனைப்‌
பற்றிக்‌ குமட்டூர்க்‌ கண்ணனார்‌ பாடிய பாடல்‌ பதிற்றுப்பத்தில்‌
இரண்டாம்‌ பத்தாகச்‌ சேர்க்கப்பட்டுள்ளன.

சேர மன்னருள்‌ மிகவும்‌ சீருடனும்‌ சிறப்புடனும்‌ திகழ்பவன்‌
சேரன்‌ செங்குட்டுவன்‌ ஆவான்‌. இவன்‌ இமயவரம்பனுக்கு
இரண்டாம்‌ மனைவியின்பால்‌ பிறந்தவன்‌. சோழன்‌ கரிகாலன்‌
இறந்த பிறகு அவனுடைய மகன்‌ கிள்ளிவளவன்‌ அரசுகட்டில்‌
ஏறாதவாறு சோழ இளவரசர்கள்‌ எழுவர்‌ கிளர்ச்சி செய்தனர்‌.
செங்குட்டுவன்‌ கிள்ளிவளவனுக்குப்‌ போர்த்‌ துணை நல்கி
அவனுக்கு முடிசூட்டுவித்தான்‌

சேரர்களின்‌ பரம்பரையில்‌ விளங்கிய மற்றொரு வேந்தன்‌
ஆடுகோட்பாட்டுச்‌ சேரலாதன்‌ என்பான்‌. குட்டநாட்டின்‌
மேல்‌ படையெடுத்துவந்தவர்களான சதகன்னர்களை முறியடித்‌
தவன்‌ இவன்‌.

செல்வக்‌ கடுங்கோ வாழியாதன்‌ என்ற மற்றொரு சேர
மன்னனைப்பற்றிக்‌ கபிலர்‌ பாடிய பாடல்‌ பதிற்றுப்பத்தில்‌
ஏழாம்‌ பத்தாகச்‌ சேர்க்கப்பட்டுள்ளது. இவன்‌ மகன்‌ பெயர்‌
பெருஞ்சேரல்‌ இரும்பொறை என்பதாகும்‌. தகடூர்‌ என்ற
இடத்தில்‌ நிகழ்ந்த பெரியதொரு போரில்‌ சோழ பாண்டிய
மன்னரை முறியடித்து வரலாற்றுப்‌ புகழ்பெற்ற வெற்றி
யொன்றைக்‌ கொண்டான்‌. இவனுடைய போர்த்திறனை
வியந்து தகடூர்‌ யாத்திரை என்னும்‌ ஒரு நூலை ஒரு புலவர்‌
பாடினார்‌. இந்‌ நூல்‌ இப்போது மறைந்துவிட்டது. பெருஞ்‌
சேரல்‌ இரும்பொறை தமிழ்ப்‌ புலவர்களைப்‌ பெரிதும்‌
பாராட்டிப்‌ புரந்தவன்‌.

பதிற்றுப்பத்தின்‌ ஒன்பதாம்‌ பத்துத்‌ தலைவன்‌ இளஞ்சேரல்‌
இரும்பொறை என்பவன்‌ கோப்பெருஞ்‌ சோழனையும்‌, இளம்‌
பழையன்‌ மாறன்‌ என்ற பாண்டியனையும்‌, விச்சி என்ற குறுநில
மன்னன்‌ ஒருவனையும்‌, இச்‌ சேர மன்னன்‌ போரில்‌ வென்றான்.

**சோழர்‌**

சங்க இலக்கியங்களுள்‌ மிகவும்‌ பழையன எனக்‌ கருதப்‌
பெறும்‌ பாடல்களால்‌ தொகுக்கப்பட்டுள்ள புறநானூற்றில்‌ பல
சோழ மன்னர்களைப்பற்றிய செய்திகள்‌ பொதிந்து கிடக்‌
கின்றன. அவர்களைப்‌ புலவர்‌ பலர்‌ பாடியுள்ளனர்‌. எனினும்‌,
அவர்களைப்‌ பற்றிய வரலாறுகள்‌ ஒன்றும்‌ திட்டமாகக்‌
கிடைக்கவில்லை. அவர்களுள்‌ தலைசிறந்து விளங்குபவன்‌
சோழன்‌ கரிகால்‌ பெருவளத்தான்‌ ஆவான்‌. இவன்‌ பொருந
ராற்றுப்படைக்கும்‌ பட்டினப்பாலைக்கும்‌ பாட்டுடைத்‌
தலைவனாகக்‌ காட்சி தருகின்றான்‌. இவனுடைய
தந்தை சோழன்‌ உருவப்பஃறேர்‌ இளஞ்சேட்‌ சென்னி அழுந்தூர்‌
வேளிடை மகள்‌ கொண்டான்‌. கரிகாற்சோழன்‌ நாங்கூர்‌
வேளிடைப்‌ பெண்‌ கொண்டான்‌. இவனுடைய அம்மான்‌
இருப்பிடர்த்தலையார்‌. இவன்‌ இளமையில்‌ தீயில்‌ சிக்கி உயிர்‌
பிழைத்தான்‌. முதியோர்‌ இருவர்‌ தம்முள்‌ மாறுபட்டு வந்து
கரிகாலனிடம்‌ வழக்குத்‌ ஹீர்த்துக்கொள்ள விரும்பினர்‌. ஆனால்‌,
இவன்‌ இளையோன்‌ என்று கருதி இவனை இகழ்ந்தனர்.
கரிகாலன்‌ தானும்‌ ஒரு முதியோன்‌ போல உருமாறி வந்து அவ்‌
வழக்கை நேர்மையுடன்‌ தீர்த்து அவர்களை மகழ்வித்தான்‌.
இவன்‌ கருவூரில்‌ தங்கியிருந்தபோது கழுமலத்திலிருந்து யானை
ஒன்று வந்து இவனைத்‌ தன்‌ முதுகின்மேல்‌ ஏற்றிக்கொண்டு
வந்து அரியணையின்மேல்‌ அமர்த்திற்றாம்‌.

கரிகாலன்‌ தமிழ்ப்‌ புரவலன்‌. தன்மீது பட்டினப்பாலை
என்னும்‌ நூலைப்‌ பாடிய கடியலூர்‌ உருத்திரங்கண்ணனாருக்கு
இவன்‌ பதினாறு நூறாயிரம்‌ பொன்‌ பரிசளித்தான்‌ என்று கூறப்‌
பட்டுள்ளது. முடத்தாமக்‌ கண்ணியார்‌ என்ற மற்றொரு
புலவர்‌ இவன்மேல்‌ பொருநராற்றுப்படையைப்‌ பாடியுள்ளார்‌.

தஞ்சைக்கு இருபத்துநான்கு கிலோமீட்டர்‌ தொலைவி
லுள்ள வெண்ணி என்னும்‌ ஊரில்‌ நிகழ்ந்த ஒரு போரில்‌ சோழன்‌
கரிகாலன்‌ சேரன்‌ பெருஞ்சேரலாதனையும்‌, பாண்டியன்‌
ஒருவனையும்‌ பதினொரு வேளிரையும்‌ ஒருங்கே தோல்வியுறச்‌
செய்தான்‌. இவனைப்‌ பற்றிய பாடல்கள்‌ புறநானூற்றில்‌
சேர்க்கப்பட்டுள்ளன. இமயம்வரையில்‌ படைடுயடுத்துச்‌
சென்று தன்னை எதிர்த்து நின்ற மன்னர்‌ அனைவரையும்‌
வணக்கி இமயத்தில்‌ புலி இலச்சினையைப்‌ பொறித்துத்‌ திரும்பி
னான்‌. தன்‌ தோள்‌ வல்லமையினால்‌ தமிழகம்‌ முழுவதையும்‌
கரிகாலன்‌ தன்‌ ஆட்சியின் கீழ்க்‌ கொணர்ந்தான்‌.

கரிகாலன்‌ இலங்கையின்மேல்‌ படையெடுத்துச்‌ சென்றான்‌,
அது இவனுடைய வாழ்க்கையிலேயே ஒரு பெரிய நிகழ்ச்சியாகும்‌.
இலங்கையின்‌ வரலாற்றைக்‌ கூறும்‌ மகாவமிசம்‌ என்னும்‌ நூலில்‌
இப்‌ படையெடுப்பைப்‌ பற்றிய செய்திகள்‌ காணப்படவில்லை.
எனினும்‌, இலங்கையின்‌ பிற்காலத்திய வரலாறுகள்‌ அதைப்‌
பற்றிக்‌ கூறுகின்றன. இலங்கைப்‌ போரினால்‌ கரிகாலனுக்கு
விளைந்த நன்மைகள்‌ பல. அவன்‌ சிங்களவர்‌ பன்னீராயிர
வரைச்‌ சிறை செய்து கொண்டுவந்து காவிரிப்பூம்பட்டினத்தில்‌
கோட்டை கட்டுவதற்கு அவர்களைப்‌ பணிகொண்டான்‌.

கரிகாலன்‌ தன்‌ குடிமக்களுக்குப்‌ பல நன்மைகள்‌ புரிந்தான்‌.
அவற்றுள்‌ மிகவும்‌ சிறப்பானது காவிரியாற்றின்மேல்‌ இவன்‌ கட்‌
டிய அணையேயாகும்‌. மக்களுக்கு உணவை வழங்கிய உழவுத்‌
தொழிலை வளர்த்தலில்‌ பழங்காலத்‌ தமிழ்மன்னர்கள்‌ கண்ணுங்‌
கருத்துமாக இருந்து வந்தனர்‌. உண்டி கொடுத்தோர்‌ உயிர்‌
கொடுத்தோரே என்னும்‌ பேருண்மையை அவர்கள்‌ நன்கு
உணர்ந்திருந்தனர்‌. கரிகாலன்‌ திருவரங்கத்துக்கு மேற்கே பெரிய
தோர்‌ அணையைக்‌ கட்டிப்‌ பல கால்வாய்களின்‌ மூலம்‌ காவிரித்‌
தண்ணீரை உழவுக்குத்‌ திருப்பிவிட்டான்‌. அக்‌ கால்வாய்களுள்‌
மிகவும்‌ பெரியது இப்போது வெண்ணாறு என்று வழங்குகின்றது.
தஞ்சை மாவட்டத்துக்குச்‌ செழுமையை வழங்குவது அவ்வாறு
தான்‌. கரிகாலன்‌ ஆட்சியில்‌ மேலும்‌ பல ஆக்கப்‌ பணிகள்‌
மேற்கொள்ளப்பட்டன. உள்நாட்டு அயல்நாட்டு வாணிகங்கள்‌
செழிப்புடன்‌ நடைபெற்று வந்தன. இசையும்‌ கூத்தும்‌ வளர்ந்‌
தன. சமணப்பள்ளிகள்‌ பலவும்‌, பெளத்தப்‌ பள்ளிகள்‌ பலவும்‌
பூம்புகாரில்‌ பூசல்கள்‌ ஏதும்‌ இன்றி நடைபெற்று வந்தன.

சோழநாட்டில்‌ அரசுரிமைப்‌ போர்கள் நடைபெற்றன.
சேட்சென்னி என்ற நலங்கிள்ளிக்கும்‌ நெடுங்கிள்ளிக்கும்‌
அரசுரிமைப்‌ போராட்டம்‌ நெடுநாள்‌ நீடித்து வந்தது. நெடுங்‌
கிள்ளி ஆவூர்க்‌ கோட்டைக்குள்ளிருந்து போர்‌ செய்து கொண்‌
டிருந்தான்‌. நலங்கிள்ளியின்‌ தம்பியான மாவளத்தான்‌ என்ப
வன்‌ அக்‌ கோட்டையை முற்றுகையிட்டிருந்தான்‌. முற்றுகை
அகலவுமில்லை; நெடுங்கிள்ளி பணிந்து வரவுமில்லை.
கோட்டைக்குள்‌ குழந்தைகள்‌ பாலின்றிப்‌ பசியால்‌ அரற்றின.
சூடுவதற்கு மலர்கள்‌ இன்றிப்‌ பெண்கள்‌ வெறுங்கூந்தல்‌ முடித்‌
தனர்‌. மக்கள்‌ குடிக்கவும்‌ தண்ணீரின்றித்‌ தவித்தனர்‌. கோவலூர்‌
கிழார்‌ என்ற புலவர்‌ இத்‌ துன்பங்களைக்‌ கண்ணுற்று உள
முடைந்தார்‌. மக்கள்‌ பட்ட இன்னல்களை அவர்‌ நெடுங்‌
கிள்ளிக்கு எடுத்துக்‌ காட்டி, நீ அறமுடையவனாயின்‌ கோட்டை
வாயிலைத்‌ திறந்துவிடு. மறம்‌ உடையவனாயின்‌ போர்‌ செய்‌
என்று இடித்துக்‌ கூறினார்‌. மன்னன்‌ அவருடைய அறவு
ரைக்கு இணங்கவில்லை. எனவே, அவர்‌ நலங்கிள்ளியையும்‌
ஒருங்கே விளித்து, நீங்கள்‌ இருவரும்‌ ஒரே குலத்தினர்‌. உங்க
ளுக்குள்‌ ஒருவர்‌ தோற்றாலும்‌, தோல்வி என்னவோ சோழர்‌
குலத்துக்குத்தானே. நீங்களோ வெற்றியடைவது என்பது
முடியாது. ஆகவே, இப்‌ போரைக்‌ கைவிடுங்கள்‌ என்று அறி
வுறுத்தினார்‌. வேறொரு சமயம்‌, இளந்தத்தன்‌ என்ற புலவர்‌
ஒருவரைப்‌ பகையொற்றன்‌ என்று ஐயுற்ற நலங்கிள்ளி அவரைக்‌
கொல்ல முயன்றான்‌. அப்போது கோவூக்கிழார்‌ இவ்விக்‌
கட்டில்‌ குறுக்கிட்டு உண்மையை விளக்கி அப்‌ புலவரைக்‌
காப்பாற்றி விட்டார்‌ .

கிள்ளிவளவன்‌ நாட்டில்‌ பல தீநிமித்தங்கள்‌ தோன்றின.
எரிகொள்ளிகள்‌ வானத்திலிருந்து எட்டுத்‌ திசைகளிலும்‌ கீழே
விழுந்தன. மரங்கள்‌ பற்றி எரிந்தன. அச்சந்தரக்கூடிய பறவை
கள்‌ கூவின. பற்கள்‌ உதிர்ந்து கீழே கொட்டுவது போலவும்‌,
தலையில்‌ எண்ணெய்‌ தேய்த்துக்‌ கொள்ளுவது போலவும்‌,
பன்றிமேல்‌ ஏறுவது போலவும்‌, உடுத்தின ஆடையைக்‌ களை
வது போலவும்‌, படைக்கலங்கள்‌ கழன்று விழுவது போலவும்‌
மக்கள்‌ பல தீக்கனவுகள்‌ கண்டனர்‌. இத்தனை தீய குறிகளை
யும்‌ பொருட்படுத்தாதவனாய்‌ மன்னன்‌ போர்க்கோலங்கொண்
டான்‌. அவனுடைய அறியாமையை எடுத்துக்கூறிக்‌ கோவூர்‌
கிழார்‌ அவனுடைய போர்‌ முனைப்பைத்‌ தணிக்க முயன்றார்‌.

சோழன்‌ இராசசூயம்‌ வேட்ட பெருநற்கிள்ளி, சோழன்‌
இலவந்திகைப்‌ பள்ளித்‌ துஞ்சிய நலங்கிள்ளி சேட்டுசன்னி,
சோழன்‌ குராப்பள்ளித்‌ துஞ்சிய கிள்ளிவளவன்‌, சோழன்‌ குராப்‌
பள்ளித்‌ துஞ்சிய பெருந்திருமாவளவன்‌, சோழன்‌ குளமுற்றத்துத்‌
துஞ்சிய கிள்ளிவளவன்‌, சோழன்‌ நெய்தலங்கானல்‌ இளஞ்சேட்‌
சென்னி, சோழன்‌ போர்வைக்‌ கோப்பெருநற்கள்ளி எனப்‌ பல
சோழ மன்னர்கள்‌ சங்ககாலத்தில்‌ அரசு புரிந்து புலவர்‌
பெருமக்களின்‌ பாக்களில்‌ புகழுடம்பு பெற்றுள்ளனர்‌. இச்‌
சோழ வேந்தர்‌ அனைவரினும்‌ மேலான புகழ்‌ மாலைகளைப்‌
பெற்று விளங்குபவன்‌ சோழன்‌ கோச்செங்கணான்‌ என்பவன்‌.
இவன்‌ திருப்போர்‌ என்ற இடத்தில்‌, சேரன்‌ கணைக்கால்‌ இரும்‌
பொறையை வென்று புறங்காட்டச்‌ செய்தான்‌. அவனைச்‌ சிறை
செய்து குடவாயிற்‌ கோட்டத்துச்‌ சிறையில்‌ அடைத்துவைத்தான்.
சேர மன்னனுக்கு ஒரு சமயம்‌ நீர்வேட்கை ஏற்படவே காவலா
ளரைத் தண்ணீர்‌ கேட்டான்‌. அவர்கள்‌ காலந்‌ தாழ்த்துத்‌
தண்ணீர்‌ கொணர்ந்தனர்‌. சேரன்‌ அதை ஏற்றுக்கொள்ள
மறுத்து, மன்னர்கள்‌ குலத்தில்‌ ஆண்‌ குழந்தை இறந்து பிறந்‌
தாலும்‌, ஊன்‌ பிண்டம்‌ ஒன்று பிறந்தாலும்‌, அதைப்‌ பிறந்த
வாறே மண்ணில்‌ அடக்கம்‌ செய்வது மன்னர்‌ அறத்துக்கு இழுக்‌
காதலால்‌ அதை ஒரு வாளினால்‌ பிளந்த பிறகே அடக்கம்‌
செய்வர்‌ என்னும்‌ பொருள்பட ஒரு பாடலை இயற்றித்‌ தன்‌
மானமுடைமையைப்‌ புலப்படுத்‌தினான்‌. அவனுடைய நண்ப
ரான பொய்கையார்‌ என்ற புலவர்‌ "களவழி நாற்பது" என்னும்‌
அரியதொரு நூலைப்‌ பாடிச்‌ சோழனை மகிழ்வித்துச்‌ சேர
மன்னனைச்‌ சிறையினின்றும்‌ மீட்டார்‌. இப்போர்‌ கழுமலம்‌ என்ற
இடத்தில்‌ நடைபெற்றதாக இந்நூல்‌ தெரிவிக்கின்றது. இது
பதினெண்கீழ்க்கணக்கு நூல்களுள்‌ ஒன்றாகத்‌ தொகுக்கப்‌
பட்டுள்ளது.

சோழன்‌ செங்கணான்‌ மிகவும்‌ சிறந்த சிவத்தொண்டன்‌.
இவன்‌ "எண்தோள்‌ ஈசற்கு எழில்‌ மாடம்‌ எழுபது செய்து"
உலகம்‌ ஆண்டதாகத்‌ திருமங்கையாழ்வார்‌ பாடுகின்றார்.
இவன்‌ வைணவக்‌ கோயில்களும்‌ எடுப்பித்தான்‌. சுந்தரர்‌
பாடிய திருத்தொண்டத்‌ தொகையில்‌ நாயன்மார்‌ வரிசையிலே
கோச்செங்கணானும்‌ சேர்க்கப்பட்டிருப்பது அவனுடைய
பெருமையை எடுத்துக்காட்டுகின்றது.

**பாண்டிய மன்னர்‌**

சங்ககாலப்‌ பாண்டிய மன்னர்களுள்‌ காலத்தால்‌ மிகவும்‌
முற்பட்டவன்‌ வடிம்பலம்ப நின்ற பாண்டியன்‌ என்பான்‌. இவ
னுடைய அரசவையிற்றான்‌ தொல்காப்பியம்‌ அரங்கேற்றப்‌
பட்டது என்று நச்சினார்க்கினியர்‌ கூறுவார்‌. இவன்‌ முடிசூடிக்‌
கொண்டு நெடுங்காலம்‌ ஆண்டு வந்தான்‌ எனத்‌ தெரிகின்றது.
"நெடியோன்‌" என்று இவனைச்‌ சங்க நூல்கள்‌ பாராட்டு
கின்றன . இவன்‌ வழியில்‌ வந்தவன்‌ பல்யாகசாலை முது
குடுமிப்‌ பெருவழுதி என்பவன்‌. இவனை வேள்விக்குடிச்‌ செப்‌
பேடுகள்‌, "கொல்யானை பலவோட்டிக்‌ கூடாமன்னர்‌ குழாந்‌
தவிர்த்த பல்யாக (சாலை) முதுகுடுமிப்‌ பெருவழுதியெனும்‌
பாண்டியா திராசன்‌" என்று புகழ்ந்துரைக்கின்றன. சங்க நூல்‌
தரும்‌ செய்தி செப்பேடுகளினால்‌ சான்று பெறுவது ஈண்டுக்‌
குறிப்பிடத்தக்கது. இப்‌ பாண்டிய மன்னன்‌ வேதியருக்குப்‌ பல
யாகசாலைகள்‌ அமைத்துக்‌ கொடுத்தான்‌ என்றும்‌, இவனே பல
வேள்விகளைச்‌ செய்வித்தான்‌ என்றும்‌ கூறுவர்‌.

சங்ககாலப்‌ பாண்டியருள்‌ சிறந்து விளங்கிய மற்றொருவன்‌
தலையாலங்கானத்துச்‌ செருவென்ற பாண்டியன்‌ நெடுஞ்‌
செழியன்‌ என்பவன்‌ . மதுரைக்காஞ்சிக்கும்‌ நெடுநல்வாடைக்கும்‌
இவனே பாட்டுடைத்‌ தலைவனாகக்‌ காட்‌சயளிக்கன்றான்‌.
தெடுஞ்செழியன்‌. மிக இளமையிலேயே அரசுகட்டில்‌ ஏறினான்‌
சோழன்‌ இராசசூயம்‌ வேட்ட பெருநற்கிள்ளியும்‌, சேரமான்‌
யானைக்கட்சேய்‌ மாந்தரஞ்சேரல்‌ இரும்பொறையும்‌, திதியன்‌,
எழினி, எருமையூரன்‌, இருங்கோவேண்மான்‌, பொருநன்‌ என்னும்‌
வேளிர்‌ ஐவரும்‌ ஒன்றுகூடி மதுரையின்மேல்‌ படையெடுத்தனர்‌;
நகரை முற்றுகையிட்டனர்‌. பாண்டியன்‌ வீரத்துடன்‌ போராடி
மதுரையை விடுவித்துக்‌ கொண்டதுமன்றிப்‌ பகைவரைத்‌
துரத்திக்கொண்டுவந்து தலையாலங்கானம்‌ என்ற இடத்தில்‌
அவர்கள்‌ அனைவரையும்‌ ஒருங்கே முறியடித்தான்‌. சேர
மன்னனைச்‌ சிறைபிடித்துப்‌ பாண்டியநாட்டுச்‌ சிறையில்‌
அடைத்து வைத்தான்‌. எவ்வி என்ற வோளிர்‌ மன்னனுடைய
மிழலைக்‌ கூற்றத்தையும்‌, முத்தூற்றுக்‌ கூற்றத்தையும்‌ கைப்‌
பற்றித்‌ தன்‌ நாட்டுடன்‌ இணைத்துக்கொண்டான்‌. இப்‌
பாண்டியன்‌ தானே புலமை சான்றவனாக விளங்கினான்‌.
கல்வி கற்றலின்‌ பெருமையையும்‌ சிறப்பையும்‌ வியந்து கூறும்‌
இவனுடைய பாடல்‌ ஒன்று புறநானூற்றில்‌ சேர்க்கப்‌
பட்டுள்ளது. ஆரியப்படை கடந்க நெடுஞ்செழியன்‌ என்‌
பானும்‌, கண்ணகி வழக்கில்‌ அறம்பிழைத்து உயிர்‌ நீத்தவனும்‌
இம்‌ மன்னனேயாவான்‌ என்று நினைப்பதற்கு இடமுண்டா?
தலையாலங்கானத்துப்‌ போரில்‌ இந்‌ நெடுஞ்செழியன்‌ பெற்ற
மாபெரும்‌ வெற்றியை மூன்றாம்‌ இராசசிம்ம பாண்டியனுடைய
சின்னமனூர்ச்‌ செப்பேடுகள்‌ குறிப்பிடுகின்றன.

பாண்டியன்‌ கானப்பேர்‌ கடந்த உக்கிரப்‌ பெருவழுதி என்ற
மன்னன்‌ கடைச்சங்கப்‌ பாண்டிய மன்னருள்‌ இறுதியாய்‌
வாழ்ந்தவனாவான்‌. இவன்‌ தன்‌ பகைவன்‌ வேங்கை மார்பனை
வென்று அவனுடைய கானப்பேரரணைக்‌ கைப்பற்றினான்‌ .
மாவெண்கோ என்ற சேர மன்னனுடனும்‌, இராசசூயம்‌ வேட்ட
பெருநற்கிள்ளி என்ற சோழனுடனும்‌ நட்புப்‌ பூண்டிருந்தான்‌.
இவனே சிறந்த புலவனாக விளங்கினான்‌. திருக்குறளைப்‌
பாராட்டும்‌ வெண்பா ஒன்று இவன்‌ பேரால்‌ காணப்படு
கின்றது. எட்டுத்‌ தொகையுள்‌ அகநானூற்றைத்‌ தொகுப்‌
பித்தவன்‌ இம்‌ மன்னனே யாவான்‌. இவனுடைய அரசவை
யிற்றான்‌ திருக்குறள்‌ அரங்கேற்றம்‌ செய்யப்பட்டதாகக்‌ கருது
கின்றனர்‌. இவனைப்‌ பற்றிய குறிப்புகள்‌  இறையனார்‌ அகப்‌
பொருள்‌ உரையிலும்‌, சிலப்பதிகார உரையிலும்‌ காணப்படு
கின்றன. இவனை ஐயூர்‌ மூலங்கிழாரும்‌, ஒளவையாரும்‌,
பாடியுள்ளனர்‌. இவன்‌ பாடியதாகக்‌ கொள்ளப்படும் பாட்டு
ஒன்று அகநானூற்றிலும்‌, மற்றொன்று நற்றிணையிலும்‌
சேர்க்கப்பட்டுள்ளன.

மேலே குறிப்பிடப்பட்ட பாண்டியரே அன்றி வேறு சில
பாண்டிய மன்னரின்‌ பெயர்களும்‌ எட்டுத்தொகை நூல்களில்‌
காணப்படுகின்‌ றன. அவர்களைப்‌ பற்றிய விளக்கம்‌ கிடைக்க
வில்லை. சங்க காலத்துப்‌ பாண்டிய மன்னருள்‌ பன்னிருவர்‌
சிறந்த தமிழ்ப்‌ புலவர்களாக விளங்கினர்‌ என்பது பாராட்டத்‌
தக்கதாகும்‌. இவர்களுடைய பாடல்கள்‌ புறநானூறு, அக
நானூறு, நற்றிணை, குறுந்தொகை, பரிபாடல்‌ ஆகிய நூல்‌
களில்‌ காணப்படுகின்றன.

**குறுநில மன்னர்கள்‌**

தமிழகத்தில்‌ குறுநில மன்னர்கள்‌ பலர்‌ ஆங்காங்கு வாழ்ந்‌
திருந்தனர்‌; அவர்களுள்‌ வேளிர்கள்‌ என்பவர்கள்‌ ஒரு குடியைச்‌
சேர்ந்தவர்கள்‌. அவர்களுள்‌ சிறந்தவன்‌ ஆய்‌ அண்டிரன்‌ என்ற
மன்னன்‌. அவனைப்‌ பாடிய புலவர்கள்‌ பலர். அவன்‌ கடை
யெழு வள்ளல்களுள்‌ ஒருவனாக வரிசைப்படுத்தப்பட்டுள்ளான்‌.
அவன்‌ பொதிய மலையை ஆண்டுவந்தான்‌. கொங்கு நாட்டைத்‌
தனக்குப்‌ பணிய வைத்தவன்‌. ஆய்‌ அண்டிரன்‌ மிகச்‌ சிறந்த
பண்பாளன்‌ என்று ஒளவையார்‌ பாடியுள்ளார்‌ . இப்‌ பிறப்பில்‌
செய்யும்‌ நன்மை மறுபிறப்புக்கு உதவும்‌ என்று கருதித்‌ தன்‌
பொருளைக்‌ கொடையாக அளித்து அறத்தை விலைக்கு
வாங்கும்‌ வணிகன்‌ அல்லன்‌ ஆய்‌ என்று அவன்‌ பாராட்டப்‌
பட்டுள்ளான்‌.

கபிலரின்‌ நண்பனான பாரி என்பான்‌ மற்றொரு வேளிர்‌
குலத்‌ தலைவனாவான்‌. பாண்டி நாட்டில்‌ கொடுங்குன்றம்‌ என்ற
இடத்தினின்றும்‌ ஆட்‌சி புரிந்து வந்தான்‌. கேட்டவர்கள்‌ கேட்ட
வாறே வாரி வழங்கிய வள்ளல்‌ என்று பிறகாலத்தவரான
சுந்தரமூர்த்தி சுவாமிகள்‌ பாடியுள்ளார்‌. ஒசிந்த கொடி
முல்லைக்குக்‌ கொழுகொம்பாகத்‌ தன்‌ கேரை நிறுத்தினான்‌.
இவன்‌ என்று கூறுவார்‌. இவனைப்பற்றிக்‌ கபிலர்‌ பாடிய
பாடல்கள்‌ பல. சேர சோழ பாண்டியர்‌ ஆகிய மூவரும்‌
இவனுடைய கோட்டையை முற்றுகையிட்டனர்‌. முற்றுகை
அளவு கடத்து நீடித்தது. கோட்டைக்குள்‌ உணவுப்பண்டங்கள்‌
குறைந்துவிட்டன. கபிலர்‌ பல கிளிகளைப்‌ பிடித்துப்‌ பயிற்று
வித்துப்‌ பகைவரின்‌ படைகளுக்கு அப்பாலிருந்து நெற்கதிர்‌
களைக்‌ கொண்டுவரும்படி ஏவினார்‌. அவை கொணர்ந்த நெல்‌
மணிகளைச்‌ கொண்டு பாரியின்‌ உணவுக்‌ குறையைத்‌ தீர்த்து
வைத்தார்‌. ஆனால்‌, எத்தனை நாள்‌ இந்நிலை நீடிக்கும்‌?
இறுதியில்‌ பாரி வள்ளல்‌ தோற்றுவிட்டான்‌. போரில்‌ மாண்‌
புடன்‌ மரணமடைந்தான்‌. அவனுடைய இரு பெண்மக்களையும்‌
தம்முடன்‌ அழைத்‌ துக்கொண்டு சென்று பல மன்னர்களை யண்டி
அவர்களை மணந்‌ ந்துகொள்ளும்படி கபிலர்‌ வேண்டிக்கொண்டார்‌.
பாரியின்‌ புகழில்‌ அழுக்காறுற்றிருந்த அம்‌ மன்னர்கள்‌ மறுக்கவே
அப்‌ பெண்களைச்‌ சில பார்ப்பனப்‌ பெரியாரிடம்‌ ஒப்படைத்து
விட்டு வாழ்க்கையில்‌ சலிப்புற்று அவர்‌ வடக்கிருந்தார்‌. இச்‌
செய்தி புறப்பாட்டு ஒன்றின்‌ அடிக்குறிப்பு ஒன்றினால்‌ தெரிய
வருகின்றது. ஆனால்‌, அவர்‌ அவ்வாறு தம்‌ வாழ்க்கையை
மடித்துக்‌ கொண்டதாக அகச்சான்று ஏதும்‌ கிடைத்திலது. இப்‌
பெரும்‌ புலவரே சேரன்‌ செல்வக்‌ கடுங்கோ வாழியாதனை
அடுத்துப்‌ பதிற்றுப்பத்துப்‌ பாடல்களுள்‌ ஒரு பத்தை அவன்மேல்‌
பாடி நூறாயிரம்‌ பொன்னையும்‌, ஒரு மலைமீதேறி நின்று
கண்ணுக்கெட்டியவரை தோன்றிய நாட்டையும்‌ பரிசிலாகப்‌
பெற்‌ றார்‌. கபிலரைப்‌ புலன்‌ அழுக்கு அற்ற அந்தணாளன்‌
என்று மாறோக்கத்து நப்பசலையார்‌ புகழ்ந்துள்ளார்‌. பிற்‌
காலத்தில்‌ அகவற்பா ஒன்று பாடிய கபிலர்‌ வேறு, இவர்‌ வேறு
ஆவார்‌.

குறுநில மன்னர்கள்‌ இன்னும்‌ வேறு பலர்‌ வாழ்ந்திருந்து
சிறப்புற்றுப்‌ புலவர்களால்‌ பாடப்பெறும்‌ பேற்றையடைத்‌
துள்ளார்கள்‌.

**இலங்கை**

தமிழகத்து வரலாற்றுடன்‌ இலங்கையின்‌  வரலாறும்‌
இணைந்து வந்துள்ளது. இலங்கையின்‌ வரலாற்றைத்‌ தெரி
விக்கும்‌ நூல்கள்‌ யாவும்‌ தமிழகத்தைப்பற்றிய குறிப்புகளைக்‌
கொண்டுள்ளன. அத்‌ இவில்‌ கி. மு. 188-177 ஆம் ஆண்டுகளில்‌
இரு தமிழர்கள்‌ நாட்டு ஆட்சியைக்‌ கைப்பற்றி அரசாண்டு
வந்தனர்‌. அவர்களுடைய ஆட்சி முடிவுற்ற பிறகு மீண்டும்‌
சிங்கள மன்னன்‌ ஒருவன்‌ அரசுரிமை ஏற்றான்‌. இவனும்‌ எளாரா
என்ற தமிழன்‌ ஒருவனிடம்‌ தோற்றுத்‌ தன் ஆட்சியைப்‌ பறி
கொடுத்தான்‌. எளாரா என்பவன்‌ நாற்பத்து நான்கு
ஆண்டுகள்‌ (கி. மு. 145 - 101) இலங்கையை ஆண்டு வந்தான்‌.

இவன்‌ துட்டகாமணி என்ற சிங்கள மன்னன்‌ கைகளில்‌
தோல்வியுற்று உயிரிழந்தான்‌. துட்டகாமணிக்குப்‌  பிறகு
நாட்டில்‌ அரசுரிமைப்‌ போராட்டமும்‌ அதனால்‌ கிளர்ச்சிகளும்‌
எழுந்தன. அவற்றுக்கு ஒரு முடிவுகட்டி வட்டகாமணி
என்பான்‌ பட்டத்துக்கு வந்தான்‌ (கி. மு. 43). அவன்‌ காலத்தில்‌
இலங்கையின்மேல்‌ தமிழரின்‌ படையெடுப்பு ஒன்று நேர்ந்தது.
தமிழரின்‌ கைகளில்‌ நாட்டின்‌ அரசாட்சியை ஒப்படைத்துவிட்டு
நாட்டைத்‌ துறந்துவிட்டு ஓடிவிட்டான்‌. ஆனால்‌, மீண்டும்‌ அவன்‌
இலங்கையில்‌ தோன்றித்‌ தமிழரை முறியடித்து அரசைக்‌ கைப்‌
பற்றிக்‌ கொண்டான்‌.

வசபன்‌ என்ற மன்னன்‌ நாற்பத்து நான்கு ஆண்டுகள்‌
(கி. பி. 127-171) இலங்கையை ஆண்டு வந்தான்‌. அவனுடைய
காலத்திற்றான்‌ சோழன்‌ கரிகாலன்‌ இலங்கையின்மேல்‌ படை
யெடுத்தான்‌. ஆனால்‌, கயவாகு என்ற சிங்கள மன்னன்‌ (கி.பி.
174-196) சோழர்களை நாட்டைவிட்டு வெருட்டி இலங்கை முழு
வதையும்‌ தன்‌ குடையின்‌ கீழ்க்‌ கொண்டு வந்தான்‌. அஃதுடன்‌
அமையாமல்‌ அவன்‌ சோழ நாட்டின்மேலும்‌ படையெடுத்து
வந்தனன்‌ எனவும்‌, அவனுடன்‌ சோழ மன்னன்‌ ஒருடன்படிக்கை
செய்துகொண்டதாகவும்‌ சிங்கள வரலாறுகள்‌ கூறுகின்‌ றன.

**சங்க காலத்தின்‌ இறுதி**

மதுரைமா நகரில்‌ நடைபெற்று வந்த கடைச்சங்கம்‌ கி.பி.
மூன்றாம்‌ நூற்றாண்டின்‌ தொடக்கத்தில்‌ முடிவுற்றது. பாண்டி
நாட்டில்‌ மிகக்‌ கொடியதொரு பஞ்சம்‌ நேர்ந்த தாகவும்‌
பன்னிரண்டாண்டுகள்‌ அது நீடித்திருந்து மக்களை வாட்டியதாக
வும்‌, பாண்டிய வேந்தன்‌ சங்கப்‌ புலவர்களைப்‌ பாதுகாக்க
இயலாதவனாய்‌ வெளியே பல இடங்கட்கும்‌ சென்று வாழும்படி
அவர்கட்கு விடைகொடுத்து அனுப்பிவிட்டான்‌ என்றும்‌,
அஃதுடன்‌ தமிழ்ச்‌ சங்கம்‌ இறுதியான முடிவை எய்தியது
எனவும்‌ செவிவழிவரலாறுகள்‌ கூறுகின்றன. தமிழ்ச்‌ சங்கம்‌, முடி
தற்கு வேறு காரணங்களும்‌ சிலர்‌ காட்டுவர்‌. அவை ஒன்றுக்
கேனும்‌ போதிய சான்றுகள்‌ இல்லை. எனினும்‌, சங்கம்‌ அழிவுற்ற
தற்கும்‌, தமிழரின்‌ பண்டைய பண்பாடுகளும்‌, கலைகளும்‌
மறைந்து போனதற்கும்‌ தக்க காரணங்கள்‌ இல்லாமற்‌ போக
வில்லை. ஏற்கெனவே ஆரியப்‌ பண்பாடுகளாலும்‌ சமயக்
கருத்துகளாலும்‌ சமுதாயக்‌ கொள்கைகளாலும்‌ அரிப்புண்டிருந்த
தமிழரின்‌ சமூகம்‌ வேறு பல புரட்சிகளுக்கும்‌ உட்படுவதாயிற்று.
தமிழகம்‌ கி.பி. மூன்றாம்‌ நூற்றாண்டின்‌ தொடக்கத்திலேயே
களப்பிரர்‌ என்ற ஒரு குலத்தினரின்‌ படையெடுப்புக்குட்பட்டு
அல்லலுற்றது. அவர்கள்‌ தமிழரல்லர்‌; பிறமொழிபயாளர்‌.
அவர்கள்‌ மாபெரும்‌ சூறாவளியைப்போல நாட்டில்‌ நுழைந்து
மக்களைக்‌ கொன்று குவித்து உடைமைகளைச்‌ சூறையாடினர்‌.
சோழரையும்‌ பாண்டியரையும்‌ வெருட்டி ஓட்டி அவர்களுடைய
நாடுகளைக்‌ கைப்பற்றிச்‌ சிலகாலம்‌ அரசாண்டு வந்தனர்‌.
அயல்நாட்டினர்‌ வேறு ஒரு நாட்டை வென்று கைக்கொண்ட
பிறகு அவர்களுடைய மொழி, இலக்கியம்‌, கலை, நாகரிகம்‌
ஆகியவற்றை அழிப்பதையே தம்‌ முதற்‌ கடமையாகக்‌ கொள்‌
ளுவர்‌. இது வரலாறு கண்ட உண்மையாகும்‌. பேராசிரியர்‌
பி. ஜி. எல்‌. ஸ்வாமி களப்பிரர்‌, கங்கர்களே என்றும்‌, ஒருசில
ஆண்டுகளே தமிழகத்தில்‌ இருந்தனரென்றும்‌ கூறுவது ஒப்புக்‌
கொள்ளக்‌ கூடியதன்று. ஆரியரால்‌ விளைவிக்கப்பட்ட பண்‌
பாட்டுப்‌ புரட்சியினாலும்‌, களப்பிரரால்‌ நேர்ந்த அரசியல்‌
புரட்சியினாலும்‌ தமிழர்‌ வாழ்வு சீர்குலைந்தது; அவர்களுடைய
மொழிக்கும்‌, நூல்களுக்கும்‌, கலைகளுக்கும்‌, பண்பாட்டுக்கும்‌
தீரா இன்னல்களும்‌ இடையூறுகளும்‌ நேர்ந்தன. தமிழை
வளர்த்துவந்த சங்கமும்‌ தமிழ்க்‌ கலையும்‌ அழிவதற்கு நெருக்கடி
ஒன்று தோன்றிற்று.

தமிழகத்தில்‌ கி. பி. மூன்றாம்‌ நூற்றாண்டின்‌ தொடக்கத்‌
தில்‌ ஒரிருள்‌ பரவத்‌ தொடங்கிற்று. தமிழக வரலாற்று அரங்கில்‌
ஒரு காட்சி முடிவுற்றுத்‌ திரையும்‌ விழுகின்றது. மீண்டும்‌ அத்‌
திரையானது மேலே சுருண்டெழுவதற்குள்‌ முந்நூறு ஆண்டுகள்
உருண்டோடிவிடுகின்‌றன.
