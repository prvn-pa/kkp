---
layout: post
comments: true
title: 1. தமிழக வரலாற்றுக்கான அடிப்படை ஆதாரங்கள்‌
---

இந்திய வரலாறும்‌ தென்னிந்திய வரலாறும்‌ இதுவரை
பெரும்பாலும்‌ ஆங்கிலத்தில்‌ எழுதப்பட்டுவந்துள்ளன. தமிழில்‌
வெளியாகியுள்ள வரலாறுகள்‌ ஆங்கில மொழியில்‌ வெளி
வந்துள்ள வரலாற்று நூல்களின்‌ மொழிபெயர்ப்பாகவோ
அன்றித்‌ தழுவல்களாகவோ அமைந்துள்ளன. தமிழ்நாடு தனி
யொரு மாநிலமாகப்‌ பிரிந்த பிறகும்‌ அதன்‌ வரலாறு தமிழில்‌
வெளியாகவில்லை. அக்‌ குறையைத்‌ தவிர்க்கும்‌ பொருட்டே இந்‌
நூல்‌ இயற்றப்பட்டுள்ளது. தமிழரின்‌ மரபும்‌, பண்பாடும்‌, தமிழ்‌
மொழியும்‌ காலச்‌ சுழல்களில்‌ சிக்குண்டும்‌, அந்நியக்‌ கலப்புகள்‌ பல
வற்றுக்கு உட்பட்டும்‌ சில மாறுதல்களை ஏற்றுக்கொண்டுள்ளன.
எனவே, தமிழ்நாட்டு வரலாற்றைத்‌ தனிப்பட்டதொன்றெனக்‌
கருதாமல்‌ இந்திய வரலாற்றுடன்‌ பிணைந்திருப்பதாகவே
கொள்ளவேண்டியுள்ளது. வரலாறு கண்ட உண்மைகளைப்‌ புறக்‌
கனிக்காமல்‌ உண்மையை நாடி, நாட்டின்‌ வரலாற்றை உருவாக்‌
குவது தேவை. அஃதேயன்றிப்‌ பழந்தமிழகத்தின்‌ வரலாறானது
பண்டைய எகிப்து, பாபிலோனியா, சுமேரியா, ரோம்‌, கிரீசு
ஆகிய நாடுகளின்‌ வரலாறுகளுடன்‌ தொடர்பு கொண்டுள்ளது.

பண்டைய நாள்களில்‌, பொதுவாக இந்தியாவிலும்‌, சிறப்‌
பாகத்‌ தமிழகத்திலும்‌ வரலாற்று நிகழ்ச்சிகளை ஏடுகளில்‌ எழுதி
வைக்கும்‌ வழக்கத்தை மக்கள்‌ மேற்கொண்டிலர்‌. மிகச்‌ சிறந்த
இலக்கியங்களையும்‌ உரைகளையும்‌ படைத்துக்‌ கொடுத்த பழந்‌
தமிழர்கள்‌ வரலாற்று நிகழ்ச்சிகளைக்‌ குறித்துவைக்காமற்‌
போனது வியப்பினும்‌ வியப்பாக உள்ளது. இக்‌ காரணத்தால்‌
வரலாற்று ஆசிரியர்கள்‌ தமிழரின்‌ வரலாறு ஒன்றை எழுதுவதில்‌
பல இடுக்கண்களுக்குட்பட்டு வந்துள்ளனர்‌. ஆழ்ந்த ஆராய்ச்சி
யின்‌ பயனாய்த்‌ தமிழகத்தின்‌ வரலாறுகள்‌ உருவாக்கப்பட்டுவந்‌
துள்ளன. பழந்தமிழர்கள்‌ வரலாற்றுக்‌ குறிப்புகளை விட்டுச்‌
செல்லவில்லையே ஒழிய அவர்களுடைய வாழ்க்கைகளைப்‌
பற்றிய புதைபொருட்‌ சின்னங்கள்‌, இலக்கியக்‌ குறிப்புகள்‌
ஆகியவை மிகுதியாகவே நமக்குக் கிடைத்துள்ளன. அவற்றைக்‌
கொண்டும்‌ அயல்நாட்டு வரலாற்று ஆசிரியர்கள்‌ பண்டைய
தமிழர்களைப்‌ பற்றித்‌ தத்தம்‌ நூல்களில்‌ கொடுத்துள்ள
குறிப்புகளைக்‌ கொண்டும்‌ பண்டைய தமிழரின்‌ வரலாற்றைப்‌
பற்றியும்‌, பண்பாடு, நாகரிகம்‌ ஆகியவற்றைப்பற்றியும்‌,
இயன்றவரை திருத்தமான பண்டைய வரலாறு ஒன்று வகுப்பது
அரிதாகத்‌ தோன்றவில்லை.

தமிழக வரலாற்றைக்‌ கீழ்க்காணுமாறு பகுத்துக்‌ கொள்ள
லாம்‌ : வரலாற்றுக்கு முற்பட்ட காலம்‌, சங்க காலம்‌, பல்லவர்‌
காலம்‌, பாண்டியர்‌ சோழரின்‌ பேரரசுக்‌ காலம்‌, மத்திய காலம்‌,
பிற்காலம்‌ என ஆறு காலங்களாக வரையறுத்துக்‌ கொள்ளலாம்‌.
இப்‌ பல்வேறு காலங்களில்‌ வாழ்ந்துவந்த தமிழரின்‌ வாழ்க்கை
வரலாறுகளை ஆராய்ந்தறிவதற்கு நமக்கு உதவியுள்ளவை புதை
பொருள்கள்‌, சங்க இலக்கியங்கள்‌, தமிழ்நாட்டைப்பற்றி அயல்‌
நாட்டு வரலாற்று நூல்களில்‌ காணப்படும்‌ குறிப்புகள்‌, புராணங்‌
கள்‌, சமய இலக்கியங்கள்‌, கல்வெட்டுகள்‌, நாணயங்கள்‌, முஸ்‌
லிம்‌ வரலாற்று ஆசிரியர்களின்‌ குறிப்புகள்‌, பிரிட்டிஷ்‌ பிரெஞ்சுக்‌
கிழக்கிந்தியக்‌ கம்பெனிகள்‌, அரசாங்கங்கள்‌ ஆகியவற்றின்‌ ஆவ
ணங்கள்‌, டச்சு போர்ச்சுகீசியப்‌ பாதிரிகளின்‌ நாட்குறிப்புகள்‌,
கடிதங்கள்‌, அறிக்கைகள்‌, புதுச்சேரி ஆனந்தரங்கம்‌ பிள்ளையின்‌
நாட்குறிப்புப்‌ போன்ற ஆவணங்கள்‌ ஆகியவையாம்‌. பிற்கால
வரலாற்றிற்கு இந்திய விவரங்களின்‌ ஆவணங்கள்‌ மிகப்‌ பயன்‌
படுகின்றன. தமிழகத்தில்‌ கோயில்களிலும்‌ குகைகளிலும்‌ அமைக்‌
கப்பட்டுள்ள சிற்பங்களும்‌ தட்டப்பட்டுள்ள ஓவியங்களும்‌
அவ்வக்‌ காலத்து மக்களின்‌ கலை வளர்ச்சியை எடுத்துக்காட்டு
கின்றன. ஆகையால்‌, வரலாறு எழுதும்‌ முயற்சிக்கு அவை
பெரிதும்‌ துணைபுரிகின்றன.

இலக்கியங்களும்‌ புராணங்களும்‌ அளிக்கும்‌ சான்றுகளை
விடப்‌ புதைபொருள்களும்‌, கல்வெட்டுகளும்‌, நாணயங்களும்‌
அளிக்கும்‌ சான்றுகள்‌ பெரிதும்‌ நம்பத்‌ தகுந்தவையாக உள்ளன.
ஆனால்‌, விரிவான வரலாறு ஒன்று எழுதுவதற்கு இவையும்‌
போதுமானவை என்று கூறமுடியாது. தமிழகத்தில்‌ கண்டெடுக்‌
கப்பட்ட கல்வெட்டுகளில்‌ முப்பதினாயிரத்துக்கு மேற்பட்டவை
இன்னும்‌  பதிப்பிக்கப்படாமலே உள்ளன. அவை வெளியாக்‌
கக்கூடிய செய்திகள்‌ இப்போது தொகுக்கப்பட்டுள்ள செய்தி
களுக்கு முரண்பாடாகவும்‌, விளக்கங்‌ கொடுக்கக்கூடியன
வாகவும்‌, கூடுதலான தகவல்கள்‌ அளிக்கக்கூடியனவாகவும்‌
இருக்கக்கூடும்‌. நாணயங்கள்‌ அளிக்கும்‌ சான்றுகளும்‌ முழுமை
யானவையல்ல. பல நாணய வரிசைகட்குக்‌ காலங்கணித்தல்‌
எளிதாகத்‌ கோன்றவில்லை; அதில்‌ பல கருத்து வேறுபாடுகளும்‌
உண்டு. ஆனால்‌, சங்க கால வரலாற்றுக்கு நாணயங்கள்‌ புரிந்‌
துள்ள உதவி மதிப்பிடற்கரியதாகும்‌. தாம்‌ அளிக்கும்‌ சான்று
களுடன்‌ அவை சங்க இலக்கியச்‌ செய்திகள்‌ பலவற்றையும்‌
மெய்ப்பிக்கின்‌றன. ஆனால்‌, இந்‌ நாணயங்களில்‌ பெரும்பான்‌
மையன அந்நிய நாட்டு நாணயங்கள்‌ ஆம்‌:

தமிழ வரலாற்றைத்‌ தொகுக்க உதவும்‌ கல்வெட்டுகள்‌
பல்லவர்‌ காலத்தில்தான்‌ தொடங்குகின்றன. அதற்கு முன்பு நடு
கற்கள்‌ ஆங்காங்குத்‌ தமிழகத்தில்‌ இருந்தனவென்றும்‌, மக்கள்‌
அவற்றை வழிபட்டு வந்தனர்‌ என்றும்‌ சங்க இலக்கியங்கள்‌ கூறு
கின்றன. அவற்றுள்‌ ஒன்றேனும்‌ இப்போது கிடைக்கவில்லை.
பல்லவர்கள்‌ காலத்திய கல்வெட்டுகள்‌ ஏழு, எட்டாம்‌ நூற்றாண்‌
டில்‌ அமைக்கப்பட்டவை. முதலில்‌ அவை கிரந்த எழுத்துகளில்‌
பொறிக்கப்பட்டன. பிறகு அவற்றில்‌ தமிழ்மொழிக்‌ கலப்புத்‌
தோன்றுகின்றது. மரபுதமிழ்‌ எழுத்து என்றும்‌, வட்டெழுத்து
என்றும்‌ தமிழ்‌ எழுத்துகள்‌ இரு வகையாக ஆளப்பட்டுள்ளன;
இவ்விரு எழுத்து வரிவடிவங்கட்கும்‌ தோற்றுவாய்‌ இன்னதென
இன்னும்‌ அறியக்கூடவில்லை. ஆனால்‌, வட்டெழுத்துகள்‌ 9 ஆம்‌
நூற்றாண்டிலேயே தமிழகத்தினின்றும்‌ வழக்கொழிந்து மறைந்து
விட்டன. தொடர்ந்து சிறிது காலம்‌ அவை சேர நாட்டில்‌ வழக்‌
கில்‌ இருந்துவந்தன. 7ஆம்‌ நூற்றாண்டிலிருந்து கல்வெட்டுச்‌
சாசனங்கள்‌ நூற்றுக்கணக்கில்‌ தமிழகம்‌ முழுவதிலும்‌ கிடைத்‌
துள்ளன. பாண்டியர்‌ சோழர்‌ காலத்திய வரலாற்றைத்‌ தொகுப்‌
பதற்கும்‌ அவர்‌ காலத்திய மக்கள்‌ சமுதாயத்தின்‌ நிலையை
அறிந்து கொள்ளுவதற்கும்‌ கல்வெட்டுகளேயன்றி அக்‌ காலத்துப்‌
பொறித்து அளிக்கப்பெற்ற செப்பேட்டுப்‌ பட்டயங்களும்‌ பெரி
தும்‌ துணை புரிகின்றன. வேள்விக்குடிச்‌ செப்பேடுகளும்‌, பெரிய
சின்னமனூர்ச்‌ செப்பேடுகளும்‌ கிடைத்திராமற்‌ போனால்‌ ஏழு
முதல்‌ பத்தாம்‌ நூற்றாண்டு வரையிலான பண்டைய பாண்டியர்‌
வரலாறும்‌, களப்பிரரைப்பற்றிய சில தகவல்களும்‌ நம்‌ கைக்கு
எட்டியிரா. அதைப்‌ போலவே பல்லவ மன்னன்‌ சிம்ம
விஷ்ணுவின்‌ பரம்பரையைப்பற்றிய குறிப்புகளும்‌ சில செப்பேடு
களின்‌ மூலமாகவே அறியக்கிடக்கின்றன.

தமிழக வரலாறு ஒன்று எழுதுவதற்குத்‌ துணைபுரிந்துள்ள
சான்றுகளைக்‌ காலப்‌ பகுப்பின்படியே சீர்‌ தூக்கி ஆராய்வோம்‌:

**வரலாற்றுக்கு முற்பட்ட காலம்‌:** சிந்துவெளி அகழ்வாராய்ச்சி
களுக்குப்‌ பிறகு தமிழரின்‌ வரலாறும்‌ நாகரிகமும்‌ புதிய. கோணங்‌
களிலிருந்து நோக்கப்பட்டு வருகின்றன. சிந்துவெளி நாகரிகம்‌
பண்டைய தமிழரால்‌ வளர்க்கப்பட்டது. அன்று என்று
அண்மையில்‌ சில ஆய்வாளர்கள்‌ தம்‌ கருத்துகளை வெளியிட்டு
வருகின்றனர்‌. எனினும்‌, அந்‌ நாகரிகத்தைப்பற்றிய ஆய்வுகள்‌
புதுமுறை விஞ்ஞான சாதனங்களின்‌ துணையுடன்‌ நடைபெற்று
வருகின்றன. மொகஞ்சதாரோ, ஹாரப்பா மக்கள்‌ கையாண்ட
எழுத்துகளில்‌ மறைந்து கிடக்கும்‌ செய்திகள்‌ இன்னும்‌ வெளியாக
வில்லை; அவர்களுடைய எழுத்து முறைகட்கும்‌ இந்தோ
ஐரோப்பிய எழுத்து முறைகட்கும்‌ ஒரு தொடர்பைக்‌ கற்பிக்கும்‌
ஆய்வுகளும்‌ அறிஞர்‌ ஒப்புக்கொள்ளும்‌ அளவுக்கு விளக்கமாக இல.
எனவே, சிந்துவெளி நாகரிகம்‌ இன்ன மரபினதெனத்‌ தெளி
வாகும்‌ வரையில்‌  ஹீராஸ்‌ பாதிரியாரின்‌ கொள்கையையே
நாமும்‌ தொடர்ந்து மேற்கொண்டு வரவேண்டியுள்ளது.
ஹாரப்பா எழுத்துகளுக்கும்‌ தமிழ்‌ எழுத்துகளுக்கும்‌ தொடர்பு
உண்டென்று அவர்‌ கருதினார்‌.

வரலாற்றுக்கு முற்பட்ட காலத்தில்‌ தமிழகத்தில்‌ வாழ்ந்‌
இருந்த மக்கள்‌ பெரிய பெரிய பெருங்கற்குழிகளில்‌ (பாழிகளில்‌)
பிணங்களைப்‌ புதைக்கும்‌ வழக்கத்தை மேற்கொண்டிருந்தனர்‌.
இக்‌ குழிகளில்‌ பலவகையான இரும்புக்‌ கருவிகளும்‌ சக்கரத்தைக்‌
கொண்டு வனையப்பட்ட மட்பாண்டங்களும்‌ புதைக்கப்‌
பட்டுள்ளன. இத்தகைய புதைகுழிகள்‌ மேற்காசிய நாடுகளிலும்‌,
வடஆப்பிரிக்காவிலும்‌, சில ஐரோப்பிய நாடுகளிலும்‌ காணப்படு
கின்றன. அவற்றுக்கும்‌, தமிழகத்துக்‌ குழிகட்கும்‌ பல ஒற்று
மைகள்‌ தோன்றுகின்றன. ஆதிச்சநல்லூரிலும்‌ புதுச்சேரிப்‌ பகுதி
யிலும்‌ கண்டெடுக்கப்பட்ட புதைபொருள்களுள்‌ பல சைப்ரஸ்‌
தீவிலுள்ள  'என்கோமி' என்னும்‌ இடத்திலும்‌, பாலஸ்தீனத்தி
லுள்ள காஸா, ஜொரார்‌ என்னும்‌ இடங்களிலும்‌ கண்டெடுக்கப்‌
பட்ட புதைபொருள்களைப்‌ போலவே காணப்படுகின்றன.
இவற்றையெல்லாங்‌ கொண்டு பழந்தமிழ்‌ மக்களின்‌ வாழ்க்கை
நிலைகளையும்‌ குடிப்‌ பெயர்ச்சிகளையும்‌ ஒருவாறு நுனித்‌
தறியலாம்‌.

**சங்க காலம்:** இக்காலத்து மக்களின்‌ வாழ்க்கை முறை
களையும்‌ பண்பாடுகளையும்‌ அறிந்துகொள்வதற்குச்‌ சங்க
இலக்கியங்கள்‌ பெரிதும்‌ பயன்படுகின்றன. அவற்றில்‌ மன்னர்‌
களின்‌ பெயர்கள்‌ பல காணப்படுகின்‌ றனவாயினும்‌ அவர்கள்‌
வாழ்ந்த காலத்தை அறிந்துகொள்வதற்குக்‌ கல்வெட்டுகள்‌
காணப்படவில்லை. தமிழகத்தில்‌ சில இடங்களில்‌ ரோமாபுரி
நாணயங்கள்‌ கிடைத்துள்ளன. அரிக்கமேட்டுஅகழ்வாராய்ச்சியில்‌
கி.பி. முதல்‌, இரண்டாம்‌ நூற்றாண்டு ரோமாபுரி நாணயங்கள்‌
கிடைத்துள்ளன. அந்‌ நூற்றாண்டுகளில்‌ தமிழகத்துக்கும்‌,
ரோமாபுரிக்குமிடையே நடைபெற்றுவந்த செழிப்பான
வாணிகத்துக்கு அவை சான்று பகர்கின்றன. இவ்‌ வாணிகத்தைப்‌
பற்றிய சில அரிய செய்திகளை 'எரித்திரியக்‌ கடலின்‌ பெரிப்ளூ'
(Periplus of Erithraean Sea) என்னும்‌ ஒரு கிரேக்க நூலின்‌
மூலமாகவும்‌ அறிகின்றோம்‌. பழம்‌ பாண்டிய மன்னரின்‌
நாணயங்கள்‌ சில ச துரவடிவிலும்‌, நீண்டசதுர வடிவிலும்‌ கிடைத்‌
துள்ளன. இவற்றில்‌ ஒருபுறம்‌ மீன்‌ சின்னமும்‌, பின்புறம்‌ யானை
அல்லது காளைமாட்டுச்‌ சின்னமும்‌ பொறிக்கப்பட்டுள்ளன.
இவை கி.மு. இரண்டாம்‌ நூற்றாண்டு முதல்‌ கி.பி. இரண்டாம்‌
நூற்றாண்டு வரையிலான கால அளவில்‌ வெளியிடப்பட்டிருக்க
வேண்டும்‌ எனத்‌ தெரிகின்றது. பூம்புகாரில்‌ அகழ்வாராய்ச்சிகள்‌
நடைபெற்றுள்ளன. அவற்றைக்கொண்டு  சில வரலாற்றுக்‌
குறிப்புகளும்‌ தொகுக்கப்பட்டு வெளியாகியுள்ளன.

**பல்லவர்‌ காலம்:** சங்க காலம்‌ முடிவடைந்த பிறகு சுமார்‌
முந்நூறு ஆண்டுக்காலம்‌ தமிழகத்தில்‌ என்ன நேர்ந்தது என்று
அறிய முடியவில்லை. தமிழக வரலாற்றில்‌ இதை ஓர்‌ இருண்ட
காலம்‌ என்று குறிப்பிடுவதுண்டு. அக்‌காலத்தில்‌ நிகழ்ந்த
செய்திகளுக்கு உடன்காலச்‌ சான்றுகள்‌ கிடைத்திலவேனும்‌, அம்‌
மூன்று நூற்றாண்டுகளில்‌ தமிழகத்தில்‌ மாபெரும்‌ அரசியல்‌, சமய,
மொழி மாறுதல்கள்‌ தோன்றி, தமிழரின்‌ வாழ்வையும்‌ நாகரிகத்‌
தையும்‌ பல புதிய திருப்பங்கட்கு உட்படுத்தின என்பகை ஊகித்‌
தறியலாம்‌. அவ்விருண்ட காலத்தில்‌ களப்பிரரால்‌ ஏற்பட்ட
அரசியல்‌ மாறுதலுக்கு வேள்விக்குடிச்‌ செப்பேடுகள்‌ (கி.பி. 768)
சான்று பகர்கின்றன. அக்‌ களப்பிரர்‌ காலத்தில்‌ சமண பெளத்த
சமயங்கள்‌ தமிழகத்தில்‌ மிகப்‌ பெருமளவு வளர்ச்சியுற்றன :
மதுரையில்‌ சமண முனிவர்‌ வச்சிரநந்தி என்பார்‌ தமிழ்ச்சங்கம்‌
ஒன்றைத்‌ தோற்றுவித்து அதன்‌ மூலம்‌ சமண சமய இலக்கியங்‌
களைத்‌ தமிழில்‌ பெருக்கி அதற்கு வளமூட்டினார்‌.சோழ நாட்டில்‌
அச்சுத விக்கந்தன்‌ என்ற பெளத்த மன்னன்‌ பெளத்த விகாரை
களை அமைத்தும்‌, பெளத்த சமய நூல்களை இயற்றுவித்தும்‌
பெளத்த சமயத்தின்‌ வளர்ச்சியை ஊக்குவித்துக்‌ கொண்
டிருந்தான்‌. அவன்‌  களப்ப குலத்தைச்‌ சார்ந்தவன்‌. களப்‌
பிரரைப்பற்றி அறிவதற்குக்‌ கன்னட நாட்டுக்‌ கல்வெட்டுகள்‌
சிலவும்‌ பயன்படுகின்றன. சிலர்‌ வேறு கருத்துகளை வெளியிட்ட
போதும்‌ களப்பிரர்‌ கன்னட நாட்டிலிருந்ததாகவே தோன்று
கின்றது.

**தமிழகத்துக்‌ கல்வெட்டுகளும்‌ செப்பேடுகளும்‌**

கல்வெட்டுகள்‌ தமிழகத்தில்‌ ஏறத்தாழ கி.மு. இரண்டாம்‌
நூற்றாண்டு முதல்‌ காணப்படுகின்‌ றன. பிராமிக்‌ கல்வெட்டுகள்‌
என்று கருதப்பட்டுவந்த இவற்றைச்‌ சுமார்‌ கி.பி. ஐந்தாம்‌ நூற்‌
றாண்டுவரையுள்ள காலத்தைச்‌ சார்ந்தவையெனக்‌ கருதலாம்‌:
இவை பெரும்பாலும்‌, தென்‌ ஆர்க்காடு, திருச்சிராப்பள்ளி,
மதுரை, திருநெல்வேலி ஆகிய மாவட்டங்களிலும்‌, கேரள நாட்‌
டின்‌ மேற்குப்‌ பகுதிகளிலும்‌ காணப்படுகின்றன. குறிப்பாகத்‌
திருப்பரங்குன்றம்‌, பிள்ளையார்பட்டி, சித்தன்னவாசல்‌,
புகலூர்‌, சிங்கவரம்‌ (ஸ்ரீநாதர்குன்று) ஆகிய ஊர்களில்‌ இவற்றை
இன்றும்‌ காணலாம்‌. இவை தவிர, பெயர்‌ பொறிக்கப்பட்ட
மண்பாண்டங்கள்‌ திருச்சிராப்பள்ளி மாவட்டத்திலும்‌ அரிக்க
மேட்டிலும்‌ கண்டெடுக்கப்பட்டுள்ளன.

அக்காலத்தில்‌ பயன்படுத்தப்பட்ட எழுத்து யாது என்பது
பற்றிக்‌ கருத்து வேற்றுமைகள்‌ உள. அதை அசோக எழுத்து
அல்லது ஒருதர மாறுபட்ட பிராமி என்று முன்னாள்‌ ஆராய்ச்சி
யாளர்‌ பலரும்‌ கருதினர்‌. ஆனால்‌, தற்போதைய கருத்து வேறு
பட்டுள்ளது. அது பிராமி எழுத்தன்று என்றும்‌ தாமிளி அல்லது
திராவிடி என்ற லிபி எனவும்‌ ஒரு சிலர்‌ கருதுகின்றனர்‌. இவற்றில்‌
கையாண்டிருக்கும்‌ மொழி பழைய தமிழேயாகும்‌.

பல்லவர்‌ காலத்திலும்‌ அதற்குப்‌ பின்னும்‌ பற்பல கோயில்‌
களில்‌ கல்வெட்டுகள்‌ தோன்றியுள்ளன. எடுத்துக்காட்டாக,
மாமல்லபுரம்‌, மகேந்திரவாடி, பல்லாவரம்‌, மேலச்சேரி, மண்‌
டகப்பட்டு, தளவானூர்‌, திருச்சிராப்பள்ளி, வல்லம்‌ ஆகியவற்றி
லுள்ள கோயில்களில்‌ கல்வெட்டுகள்‌ காணப்படுகின்றன. 
இவற்றில்‌ கையாளப்பட்ட லிபி பல்லவ கிரந்தம்‌ எனப்படுவது;
அதனைப்‌ பிராமியைச்‌ சார்ந்த ஒருவகை லிபியெனக்‌ கருதலாம்‌.
இந்த லிபியில்‌ சில மாற்றங்களடைந்த பல்லவ கிரந்த லிபியும்‌,
நாகரி எழுத்துகளும்‌ கி.பி. ஏழாவது நூற்றாண்டில்‌ ஆண்ட
இராசசிம்மனின்‌ கல்வெட்டுகளில்‌ காணப்படுகின்றன.

தமிழ்நாட்டில்‌ செப்புப்‌ பட்டயங்கள்‌ சில தோன்றியுள்ளன.
அவற்றுள்‌ இருமொழிகளில்‌ பொறிக்கப்பட்ட சாசனங்கள்‌ மிகப்‌
பல. இரண்டாம்‌ சிம்மவர்மனின்‌ (சுமார்‌ கி.பி. 550) ஆறாம்‌
ஆட்சி ஆண்டில்‌ அளிக்கப்பட்ட பள்ளன்கோயில்‌ செப்புப்‌ பட்ட
யகள்‌ முதன்முதலாக வடமொழியும்‌ தமிழும்‌ கலந்தவை. அவற்‌
றைத்‌ தொடர்ந்து பற்பல செப்புப்‌ பட்டயங்கள்‌ தோன்றலாயின .
அவை கூரம்‌, புல்லூர்‌, பட்டத்தாள்‌ மங்கலம்‌, கண்டந்‌
தோட்டம்‌, காசக்குடி, பாகூர்‌, வேலூர்ப்பாளையம்‌ ஆகிய இடங்‌
களில்‌ கிடைத்தவை. இவை ஏறத்தாழ கி.பி. 8, 9 ஆம்‌ நூற்‌
றாண்டுகளைச்‌ சார்ந்தவை எனலாம்‌. இக்காலம்‌ முதல்‌,
பாண்டிய சோழ சாசனங்களில்‌ வட்டெழுத்துகள்‌ பயன்படுத்தப்‌
பட்டுள்ளன.

சோழப்‌ பேரரசு காலத்தில்‌ தோன்றிய செப்பேட்டுச்‌
சாசனங்கள்‌ மிகப்‌ பெரியவை. அவற்றுள்‌ கூறப்படும்‌ மெய்க்‌
கீர்த்திகள்‌ மிக விரிவானவை. இக்காலச்‌ செப்பேடுகளில்‌
மாபெரும்‌ செப்பேடு திருவாலங்காட்டுச் செப்பேடேயாகும்‌.

செப்பேடுகள்‌ பொதுவாக வாழ்த்துப்‌ பாடல்களுடன்‌
(மங்கள சுலோகங்களுடன்‌) தொடங்கின. அதைத்‌ தொடர்ந்து,
கொடையளித்தவரின்‌ மெய்க்கீர்த்தி, அவரது பண்டைய அரச
பரம்பரையின்‌ வரலாறு ஆகியவை இடம்பெற்றன. அதற்குப்‌
பின்‌ நன்கொடையின்‌ முழு விவரமும்‌, நன்கொடை பெறுபவரின்‌
முழுப்‌ பெயரும்‌, வரலாறும்‌ குறிப்பிடப்பட்டிருந்தன. அவ்வறத்‌
தினை அழித்தார்‌ அடையும்‌ இன்னல்களைக்‌ கூறும்‌ சாப வாசகங்‌
களும்‌ இடம்பெற்றன

கல்வெட்டுகளும்‌ செப்பேடுகளும்‌ நாட்டின்‌ வரலாற்றிற்குப்‌
பேருதவி அளிக்கும்‌ அடிப்படை ஆகாரங்கள்‌ எனலாம்‌. மக்களிட
மிருந்து அரசாங்கம்‌ பெற்ற வரிகள்‌, கோயில்‌ அலுவலாளர்களின்‌
தனித்தனி வேலைகள்‌, கோயிலைச்‌ சார்ந்த நகைகள்‌,
சொத்துகள்‌ முதலியவற்றின்‌ விவரங்கள்‌ காணப்படுகின்றன
கல்வெட்டுகள்‌ தூண்களிலும்‌, சுவர்களிலும்‌, கல்தளங்களிலும்‌,
தனிப்‌ பாறைகளிலும்‌ காணப்படுகின்றன. இசைபற்றிய ஒரு
சிறந்த கட்டுரை முழுவதும்‌ புதுக்கோட்டையிலுள்ள குடுமியான்‌
மலைப்பாறை ஒன்றில்‌ பொறிக்கப்பட்டுள்ளது. அது மிகவும்‌
வியப்புக்குரியது. சில கல்வெட்டுகள்‌ நினைவுச்‌ சின்னங்களாக
அமைக்கப்பட்டிருந்தன. தமிழகத்தில்‌ ஏறக்குறைய 28,000
கல்வெட்டுகள்‌ இருக்கலாம்‌ எனக்‌ கருதப்படுகிறது. சில
கல்வெட்டுகள்‌ மன்னர்களின்‌ செயல்களையும்‌ கைங்கரியங்களை
யும்‌ மிகைபடக்‌ கூறியுள்ளன.

களப்பிரர்‌ காலம்‌ முடிந்து பல்லவர்களின்‌ ஆட்சி தொடங்கின
பிற்காலத்தைப்பற்றிப்‌ பல வரலாற்றுச்‌ சான்றுகள்‌ கிடைக்கத்‌
தொடங்குகின்றன. வரலாற்றுத்‌ தொடரும்‌ ஒழுங்காக இடையீ
டின்றிச்‌ செல்லுகின்றது. பல்லவர்‌ காலத்திய கல்வெட்டுகள்‌,
செப்புப்‌ பட்டயங்கள்‌, குகைக்கோயில்கள்‌, கற்றளிகள்‌, ஏரிகள்‌,
தமிழ்‌ இலக்கியப்‌ படைப்புகள்‌, தேவாரப்‌ பாடல்கள்‌, நாலாயிரத்‌
திவ்வியப்‌ பிரபந்தப்‌ பாடல்கள்‌, சிற்பங்கள்‌, சுவரோவியங்கள்‌,
பண்ணிசைக்‌ குறிப்புகள்‌ ஆகியவை அக்காலத்தைப்‌ பற்றிய
செய்திகள்‌ பலவற்றை அறிந்துகொள்ள உதவுகின்றன
ஹியூன்சாங்‌ என்ற சீனப்‌ பயணியின்‌ பயணக்‌ குறிப்புகளில்‌ (கி.பி.
641-2) பல்லவர்‌ காலத்தைப்பற்றிய சில குறிப்புகள்‌ உள்ளன .

**பாண்டிய சோழப்‌ பேரரசுக்‌ காலம்‌ :** இக்காலத்திய தமி
ழகத்து வரலாற்றை ஆராய்ந்து கோவைப்பட எழுதுவதற்கு எண்‌
ணற்ற கல்வெட்டுகள்‌, செப்பேட்டுப்‌ பட்டயங்கள்‌, நடுகற்கள்‌,
தமிழ்‌ இலக்கியங்கள்‌, இலக்கணங்கள்‌, கோயிற்‌ சிற்பங்கள்‌, சுவர்‌
ஓவியங்கள்‌, மன்னர்கள்‌ வெளியிட்ட நாணயங்கள்‌, சீனம்‌,
அரேபிய நாட்டு மொழி நூல்கள்‌ சிலவற்றுள்‌ காணப்படும்‌ குறிப்‌
புகள்‌ நமக்குத்‌ துணைபுரிகின்றன. செப்பேட்டுப்‌ பட்டயங்களில்‌
லீடன்‌ பட்டயங்கள்‌, திருவாலங்காட்டுப்‌ பட்டயங்கள்‌, கரந்தைப்‌
பட்டயங்கள்‌, சாரளாப்‌ பட்டயங்கள்‌ சிறப்பானவை. கல்வெட்டு
கள்‌ அளிக்கும்‌ செய்திகளின்‌ வரலாற்று மதிப்பை அளவிட
முடியாது. தஞ்சைப்‌ பெரிய கோயில்‌ கல்வெட்டுகளும்‌, திருமுக்‌
கூடல்‌, உத்தரமேரூர்‌, திருவொற்றியூர்‌ ஆகிய இடங்களில்‌ காணப்‌
படும்‌ கல்வெட்டுகளும்‌, மன்னர்கள்‌, மக்கள்‌ ஆகியவர்களின்‌
வாழ்க்கையைத்‌ தெற்றென எடுத்துக்காட்டுகின்றன. சோழ
மன்னர்களின்‌ வரலாற்றுச்‌ செய்திகளைத்‌ தெரிவிக்கும்‌ கல்‌
வெட்டுகள்‌ சிங்களத்திலும்‌, சாவகத்திலும்‌, சுமத்திராவிலும்‌,
பர்மாவிலும்‌ கண்டுபிடிக்கப்பட்டுள்ளன. சீனத்தில்‌ சுவான்‌
செள என்னும்‌ ஊரில்‌ ஒரு கோயிலில்‌ கசேந்திர மோட்சம்‌,
உரலில்‌ பிணிக்கப்பட்ட கண்ணன்‌ ஆகிய சிற்பங்கள்‌ காணப்‌
படுகின்றன.

வரலாற்றுத்‌ தொடர்புடைய தமிழ்‌ இலக்கியங்களுள்‌
கலிங்கத்துப்‌ பரணி, மூவருலா, குலோத்துங்கன்‌ பிள்ளைத்தமிழ்‌,
குலோத்துங்கன்‌ கோவை, பெரிய புராணம்‌, வைணவ மரபை
யொட்டிய குருபரம்பரை, சீரங்கம்‌ கோயிலொழுகு, மதுரைக்‌
தல வரலாறு, கேரளோற்பத்தி ஆகியவற்றைக்‌ குறிப்பிடலாம்‌.
ஆனால்‌, இவையனைத்தும்‌ நம்பக்கூடியனவென்றோ வரலாற்றுக்‌
குப்‌ பயன்‌ உடையவை என்றோ கருத முடியாது. அவற்றுள்‌
காணப்படும்‌ சிற்சில கருத்துகள்‌ வரலாற்றுப்‌ பயன்‌ உடைய
வையாம்‌.

சீனக்‌ கடலோரத்திலும்‌ பாரசீக வளைகுடாவிலும்‌ தமிழக
வணிகரின்‌ குடியிருப்புகள்‌ அமைந்திருக்கவேண்டும்‌ என அறிகின்‌
றோம்‌. சீனத்துக்கு அனுப்பப்பட்ட சோழரின்‌ தூதுகளைப்பற்றிய
குறிப்புகள்‌ சீன நாட்டின்‌ “சாங்‌” வரலாறுகளில்‌ கிடைக்கின்றன.
இவை முதலாம்‌ இராசராசன்‌, முதலாம்‌ குலோத்துங்கன்‌ ஆகிய
மன்னரின்‌ காலத்தவை. சீனப்‌ பயணியான சா-ஐூ-குவா
(கி.பி. 1225) இச்‌ செய்திகளை மெய்ப்பித்துள்ளார்‌. அராபிய
எழுத்தாளரான இபுனே ஹாக்கால்‌, ஈஸ்டாக்கி என்பவர்கள்‌
தமிழகம்‌ அரபு நாடுகளுடன்‌ கொண்டிருந்த வாணிகத்‌ தொடர்பு
களைக்‌ தம்‌ நூல்களில்‌ எடுத்துக்‌ கூறியுள்ளனர்‌. சிங்களத்து
வரலாற்று நூலான மகாவமிசத்திலும்‌ தமிழகத்தைப்‌ பற்றிய
தகவல்கள்‌ கிடைக்கின்றன. வெனிஸ்‌ பயணி மார்க்கோ
போலோ (சுமார்‌ கி.பி. 1293) தென்னிந்தியாவைப்பற்றித்‌ தரும்‌
செய்திகள்‌ வியக்கத்தக்கனவாம்‌.

சோழர்‌ காலத்தில்‌ பொன்‌ நாணயங்களும்‌ இதர நாணயங்‌
களும்‌ வெளியிடப்பட்டன. உத்தம சோழன்‌, இரண்டாம்‌
ஆதித்தன்‌, முதலாம்‌ இராசேந்திரன்‌ , முதலாம்‌ இராசாதிராசன்‌
முதலிய சோழ மன்னரின்‌ நாணயங்கள்‌ பல கிடைத்துள்ளன.
சோழர்‌ காலத்திய கல்வெட்டுகளில்‌ பல நாணயங்களின்‌
பெயர்கள்‌ காணப்படுகின்றன. ஆனால்‌, அவற்றில்‌ பல
இப்போது கிடைக்கவில்லை.

சோழர்‌ காலத்திலும்‌ பாண்டியர்‌ காலத்திலும்‌ புகழ்‌ பெற்ற
கோயில்கள்‌ பல எழுப்பப்பட்டன. பல கோயில்கள்‌  விரிவாக்‌
கப்பட்டன. இசையும்‌ நாட்டியக்‌ கலையும்‌ மிக உயர்நிலையை
எட்டிப்பிடித்திருந்தன. ஒவியம்‌, சிற்பம்‌ ஆகிய கலைகள்‌ அப்‌
போது அடைந்திருந்த சீரும்‌ சிறப்பும்‌ என்றுமே எய்தியிருந்தன
வல்ல என்று திட்டமாகக்‌ கூறலாம்‌. குறிப்பாகச்‌ சோழர்‌ காலத்‌
துக்‌ கோயில்களின்‌ அமைப்பு, படிவங்களின்‌ சிறப்புகள்‌ முதலிய
வற்றைப்பற்றியும்‌ நன்கு அறிய முடிகின்றது.

**மத்திய காலம்‌ :** விசயநகரப்‌ பேரரசின்‌ எழுச்சியும்‌ முடிவும்‌,
மதுரைப்‌ பாண்டியரின்‌ வீழ்ச்சியும்‌, மதுரை நாயக்கர்‌ ஆட்சியின்‌
தோற்றமும்‌ முடிவும்‌ மத்திய காலம்‌ என்ற பகுப்பில்‌ அடங்குகின்‌
றன. இக்காலத்திய அரசியல்‌, சமய நிலை, சமூக நிலை, கலை
வளர்ச்சி ஆகியவற்றைப்பற்றிய செய்திகள்‌ நமக்குப்‌ பல துறை
களில்‌ கிடைக்கின்றன. கல்வெட்டுகள்‌, செப்பேடுகள்‌, நாணயங்‌
கள்‌, இலக்கியங்கள்‌, கிறித்தவப்‌ பாதிரிமாரின்‌ அறிக்கைகள்‌,
கடிதங்கள்‌, கங்காதேவியின்‌ 'மதுரா விசயம்', கொங்கு தேச
இராசாக்களின்‌ சரித்திரம்‌, இபின்‌ பத்துதா (1304-78) என்ற
முஸ்லிம்‌ பயணியின்‌ பயணக்‌ குறிப்புகள்‌ ஆகியவற்றின்‌ மூலம்‌
கிடைக்கக்கூடிய செய்திகளைக்‌  கொண்டு கோவையான
வரலாற்றை எழுதக்கூடும்‌.

**பிற்காலம்‌ :** கிழக்கிந்தியக்‌ கம்பெனி இந்திய மண்ணில்‌ கால்‌
எடுத்து வைத்தது முதல்‌ தற்காலம்வரையிலான காலப்‌ பகுதி
யைப்‌ பிற்காலம்‌ என்று குறிப்பிடுகின்றோம்‌. இந்தியாவுடன்‌
வாணிகம்‌ செய்யவந்த ஐரோப்பியக்‌ கம்பெனிகளின்‌ ஆவணங்‌
கள்‌, பிரிட்டிஷ்‌, பிரெஞ்சு அரசாங்கங்களின்‌ ஆவணங்கள்‌,
ஆனந்தரங்கம்‌ பிள்ளையின்‌ நாட்குறிப்பு, சிலரின்‌ வாழ்க்கை
வரலாறுகள்‌ முதலியவை வரலாற்றுக்‌ களஞ்சியங்களாக உதவு
கின்றன. இவையேயன்றி, ராபர்ட்‌ ஆர்மி (Orme) எழுதிவைத்த
'இராணுவ நடவடிக்கைகள்‌' என்னும்‌ நூலும்‌, மக்கன்ஸியின்‌
கையேட்டுப்‌ படிகளும்‌ 19ஆம்‌ நூற்றாண்டில்‌ தமிழகத்தின்‌
அரசியல்‌, சமுதாய நிலைகளை அறிந்துகொள்வதற்குப்‌ பயன்படு
இன்றன. இவ்‌ வெளிநாட்டு  அறிஞர்கள்‌ செவிவழிக்‌ கேட்ட
வற்றை ஓட்டி எழுதியுள்ளவை யாவற்றையும்‌ நம்ப முடியாது.

பத்தொன்பதாம்‌ நூற்றாண்டில்‌ தமிழகத்தின்‌ மாவட்டங்கள்‌
ஒவ்வொன்றுக்கும்‌ குறிப்புச்‌ சுவடிகள்‌ (Gazetteers) வெளியிடப்‌
பட்டன. இங்கிலாந்திலுள்ள அரசு ஆவணக்களரியிலும்‌,
சென்னையிலுள்ள அரசு ஆவணக்களரியிலும்‌ (Record Office)
உள்ள பல கையேட்டுச்‌ சுவடிகள்‌ அண்மைக்காலத்தின்‌
வரலாற்றை எழுதுவதற்குப்‌ பயன்படுமாறு சேமித்து வைக்கப்‌
பட்டுள்ளன. பாரத நாடு விடுதலை பெற்ற பின்‌ அரசாங்க
ஆவணங்கள்‌ மிகப்‌ பயன்படுகின்றன.

இருபதாம்‌ நூற்றாண்டு நடந்துகொண்டிருக்கிறது. அவ்வப்‌
போது அதன்‌ வரலாறு நூல்களிலும்‌, செய்தித்தாள்களி
லும்‌ எழுதப்பட்டு வருகின்றன. தந்தியும்‌, தொலைபேசியும்‌,
புகைப்படம்‌ எடுக்கும்‌ கருவிகளும்‌, வானொலியும்‌, தமிழக
வரலாறு நிகழ்ந்துகொண்டிருக்கும்போதே அவற்றைப்‌ பதிவு
செய்துவைக்கத்‌ துணைபுரிந்து வருகின்றன.

**நாகரிகமும்‌ பண்பாடும்‌**

உலக நாடுகள்‌ ஒவ்வொன்றுக்கும்‌ ஒரு வரலாறு உண்டு.
மக்கள்‌ சமுதாயத்தைப்பற்றிய செய்திகள்‌ வரலாற்று நூல்களில்‌
இடம்‌ பெறும்‌. அண்மைக்‌ காலம்‌ வரையில்‌ மன்னர்களைப்‌
பற்றிய செய்திகள்‌ மட்டும்‌ வரலாற்று நூல்களில்‌ இடம்‌ பெற்று
வந்தன. மன்னரின்‌ கல்வி, கலைத்திறன்‌, அவர்களுடைய
விருப்பு வெறுப்புகள்‌, அவர்கள்‌ புரிந்துகொண்ட திருமணங்கள்‌,
நிகழ்த்திய போர்கள்‌, கண்ட வெற்றி தோல்விகள்‌ ஆகிய
வற்றையே வரலாற்று ஆசிரியர்கள்‌ தம்‌ நூல்களில்‌ குறிப்பிடுவது
வழக்கமாக இருந்து வந்தது. ஆனால்‌, மன்னரின்‌ ஆட்சிக்கு
உட்பட்டு அவர்களுடைய செங்கோன்மை அல்லது கொடுங்‌
கோன்மையின்‌ விளைவாக ஏற்படும்‌ இன்ப துன்பங்களை நுகர்‌
பவர்கள்‌ நரட்டின்‌ குடிமக்களாவர்‌.

காலச்‌ சுழற்சியில்‌ 'வரலாறு' என்னும்‌ சொல்லுக்குப்‌ புதிய
விளக்கங்கள்‌ எழுந்தன. உலகில்‌ மக்களிடையே விஞ்ஞானம்‌,
தொழில்‌, தொழில்நுட்பம்‌, தத்துவம்‌, இலக்கியம்‌ ஆகிய துறை
களில்‌ கருத்துப்‌ புரட்சிகள்‌ தோன்றிக்கொண்டே இருக்கின்றன
மக்கள்‌ சமுதாயத்தின்‌ வரலாற்றில்‌ அரசர்களும்‌ அரசியலும்‌
ஏற்கும்‌ பங்கு ஒரு சிறிதளவுதான்‌. மக்கள்‌ வாழ்க்கை பலதுறைப்‌
பட்டது ; பன்முக வைரமணி போன்றது. ஆகையால்‌, அரசாங்க
வரலாறு மட்டுமன்றி மக்களின்‌ வாழ்க்கை வரலாற்றைப்பற்றியும்‌.
அறிந்துகொள்ளுவது சாலச்‌ சிறந்ததாகும்‌.

மக்கள்‌ மேற்கொள்ள வேண்டிய பொறுப்புகள்‌ பல உண்டு.
பசி என்பது மனிதனின்‌ அடிப்படையான, அடக்க முடியாத .
உணர்ச்சியாகும்‌. பசியாற்றிக்கொள்ளும்‌ பெரு முயற்சியில்‌
மனிதன்‌ இடைவிடாது உழன்றுகொண்டிருக்கிறான். இ
முயற்சியை விளக்கிக்‌ கூறுவது  'பொருளியல்' என்பதாகும்‌.
உலகில்‌ சமயங்கள்‌ பல தோன்றி வளர்ந்து வந்துள்ளன; பல
மறைந்துபோயுள்ளன. மக்கள்‌ சமயங்களில்‌ கொண்டுள்ள
ஈடுபாட்டை எடுத்துக்‌ கூறுவது 'சமய வரலாறு'. நாட்டின்‌
மொழி வளர்ச்சியையும்‌, இலக்கிய வளர்ச்சியையும்‌, கருத்துப்‌
புரட்சிகளையும்‌ எடுத்துக்‌ கூறுவது 'இலக்கிய வரலாறு' ஆகும்‌.
அரசர்களின்‌ வாழ்க்கைக்‌ குறிப்புகளை மட்டும்‌ விளக்கிக்‌
கூறும்‌ வரலாறுகள்‌ இன்று செல்வாக்கிந்துவிட்டன . மன்னர்கள்‌
ஒருவரோடொருவர்‌ பூசலிட்டுப்‌ போராடி, மாண்டுபோன
செய்திகள்‌ மக்கள்‌  மனங்களுக்குப்‌  புளித்துவிட்டன. நாட்டு
மக்களின்‌ வாழ்க்கை முறைகள்‌, பண்பாடுகள்‌ முதலியவற்றைப்‌
பற்றிய ஆராய்ச்சியை மேற்கொள்ள வரலாற்று ஆய்வாளரிடம்‌
ஆவல்‌ மேலிட்டு வருகின்றது. வரலாற்று நூல்கள்‌ எழுதுவதில்‌
புதிய முறைகள்‌ கையாளப்பட்டு வருகின்றன. நாட்டின்‌ இயற்கை
யமைப்பு, இயற்கை வளங்கள்‌, இவற்றுடன்‌ அந்நாட்டுக்‌
குடிமக்களின்‌ வாழ்க்கை இயல்புகளுக்கு ஏற்பட்டுள்ள
தொடர்புகள்‌, சமுதாயத்தில்‌ காணப்படும்‌ மக்களினப்‌ பிரிவுகள்‌,
மொழி வளர்ச்சி, இலக்கியம்‌, கலைகள்‌ ஆகியவற்றின்‌ வளர்ச்சி,
பொருள்‌ பெருக்கம்‌, அரியல்‌ ஆக்கம்‌, குடிமக்கள்‌ உண்ணும்‌ 
உணவு, அணியும்‌ ஆடை, பூணும்‌ அணிகள்‌, அவர்களுடைய
ஒழுக்கங்கள்‌, சமயங்கள்‌, குடிநலக்‌ கூறுகளான நல்வாழ்வுக்‌
கழகங்கள்‌ ஆகயவற்றைப்பற்றிக்‌ கூறவும்‌ வரலாறுகள்‌ இப்போது
முனைந்து வருகின்றன.

நாகரிகம்‌, பண்பாடு ஆகியவற்றின்‌ வளர்ச்சியில்‌, உலக
வரலாற்றில்‌ தமிழ்‌ மக்கள்‌ ஏற்றுக்கொண்டுள்ள பங்கை ஆய்ந்து
விளக்குவதே இந்‌ நூலின்‌ நோக்கமாகும்‌. தமிழ்ச்‌ சமுதாயம்‌
மிகவும்‌  பழமையான ஒன்றாகும்‌. பண்டைய எகிப்து,
பாபிலோனியா, கிரீசு, ரோம்‌ ஆகிய நாடுகள்‌ நாகரிகத்தில்‌
மிகவும்‌ சிறந்து விளங்கிய பண்டைக்‌ காலத்திலேயே தமக்கென
ஒரு நாகரிகத்தையும்‌ சிறந்த பண்பாட்டையும்‌ வளர்த்து
வாழ்ந்து வந்தவர்கள்‌ தமிழர்கள்‌. இந்திய நாட்டு வரலாற்றில்‌
இதுவரையில்‌ தமிழகத்துக்குச்‌ சிறப்பிடம்‌ அளிக்கப்படவில்லை.
தமிழ்நாடு என்று ஒரு நாடு இருப்பதாகவே வரலாற்று
ஆசிரியர்கள்‌ கருதியதில்லை. சென்ற நூற்றாண்டில்‌ ஆர்‌. ஜி.
பந்தர்க்கார்‌ என்பார்‌ இந்திய வரலாறு ஒன்று எழுதி வெளி
யிட்டார்‌. அதில்‌ அவர்‌ தமிழ்நாட்டைப்‌ பற்றியே குறிப்பிட
வில்லை. இக்‌ குறைபாட்டை வின்சென்டு ஸ்மித்‌ போன்ற
வரலாற்றாசிரியர்கள்‌ எடுத்துக்காட்டியுள்ளார்கள்‌. இந்திய
வரலாற்று நூல்களில்‌ தமிழ்நாட்டைப்பற்றிய செய்திகளைக்‌
கூறாமல்‌ புறக்கணித்து வந்ததற்குச்‌ சில காரணங்கள்‌ கூறப்‌
பட்டன. வட இந்தியாவைப்பற்றிய வரலாற்றுக்‌ குறிப்புகள்‌
கி.மு. ஏழாம்‌ நூற்றாண்டிலிருந்தே கடைத்திருக்கின்‌றன
வென்றும்‌, அதைப்போலத்‌ தென்னிந்தியாவைப்‌  பற்றிய
சான்றுகள்‌ ஏதும்‌ கிடைக்கவில்லையாதலால்‌ பொருத்தமான
தென்னித்திய வரலாறு ஒன்று எழுதுவதில்‌ பல இன்னல்கள்‌
உள்ளனவென்றும்‌ வரலாற்றாசிரியர்கள்‌ கூறிவந்தனர்‌. இவர்கள்‌
காட்டும்‌ காரணம்‌  உண்மைக்குப்‌ புறம்பானதாகும்‌. ஒரு
நாட்டின்‌ வரலாற்றை எழுதுவதற்கு அந்‌ நாட்டில்‌ எழுந்துள்ள
இலக்கியப்‌ படைப்புகள்‌, கண்டெடுக்கப்பட்ட கல்வெட்டுகள்‌,
புதைபொருள்கள்‌, பழங்காலக்‌ கட்டடச்‌ சிதைவுகள்‌, சிற்பச்‌
சின்னங்கள்‌, சமயக்‌ கோட்பாடுகள்‌ ஆகியவை சான்றுகளாக
உதவி வந்துள்ளன. இச்‌ சான்றுகள்‌ அத்தனையும்‌ தமிழகத்திலும்‌
பெருமளவு கிடைத்துள்ளன. இவற்றைக்‌ கொண்டே தமிழ்‌
நாட்டின்‌ வரலாற்றைத்‌ தொடர்ச்சியாகவும்‌ விளக்கமாகவும்‌
எழுதக்கூடும்‌. சென்ற ஐம்பது ஆண்டுகளில்‌ இச்‌ சான்றுகளைக்‌
கொண்டு எழுதப்பட்ட தமிழக வரலாறுகள்‌ சில வெளிவந்‌
துள்ளன.

இந்தியாவிலேயே மிகப்‌ பெருந்தொகையில்‌ கல்வெட்டுகள்‌
கிடைப்பது தமிழ்நாட்டில்தான்‌. தமிழ்நாட்டில்‌ இதுவரையில்‌
வெளியாகியுள்ள கல்வெட்டுச்‌ செய்திகளைக்‌ கொண்டும்‌, தமிழ்‌
இலக்கியங்களில்‌ காணப்படும்‌ சான்றுகளைக்‌ கொண்டும்‌,
பண்டைய கிரீசு, ரோம்‌, எகிப்து, சீனம்‌ ஆகிய நாட்டு வரலாற்று
இலக்கியத்தில்‌ தமிழரைப்பற்றிக்‌ கிடைக்கும்‌ சில குறிப்புகளைக்‌
கொண்டும்‌ தமிழக வரலாற்று ஆசிரியர்கள்‌ விளக்கமான
வரலாறுகளை இப்போது எழுதி வருகின்றனர்‌. தமிழகத்தில்‌
கண்டெடுக்கப்பட்ட கல்வெட்டுகளில்‌ இதுவரை வெளியிடப்‌
பட்டவை சிலவே. இன்னும்‌ பல்லாயிரம்‌ கல்வெட்டுகள்‌ வெளி
வராமல்‌ கல்வெட்டுச்‌ சாசன ஆய்வகத்திலேயே முடங்கிக்‌ கிடக்‌
கின்றன. அவையும்‌ பதிப்பில்‌ வருமாயின்‌ தமிழ்‌ மக்களின்‌
வரலாறு மிகவும்‌ விரிவாக எழுதப்படலாம்‌ என்பதற்கு ஐயம்‌
ஏதுமில்லை.

'விஞ்ஞான முறையில்‌ இந்திய வரலாறு ஒன்றை எழுதப்‌
புகும்‌ ஆசிரியர்கள்‌ கிருஷ்ணா, காவிரி, வைகை ஆற்றங்கரை
களில்தாம்‌ முதன்முதல்‌ தம்‌ ஆராய்ச்சிகளைத்‌ தொடங்க
வேண்டுமே அன்றிக்‌ கங்கைக்‌ கரையினின்று' என்று
பேராசிரியர்‌ சுந்தரம்‌ பிள்ளை எழுதுகின்றார்‌. இந்தியாவில்‌
தோன்றி வளர்ந்து வந்துள்ள பல்வேறுபட்ட நாகரிகங்கள்‌
ஒன்றோடொன்று தொடர்புடையவை . இந்தியாவை வட
இந்தியாவென்றும்‌ தென்னிந்தியாவென்றும்‌ பிரித்து, ஒன்றைச்‌
சிறப்பித்து மற்றொன்றைப்‌ புறக்கணித்தல்‌ வரலாற்றைப்‌
பொய்ப்பிக்க முயல்வதாகும்‌. இந்திய வரலாற்றாராய்ச்சி
யைத்‌ தென்னிந்தியாவில்தான்‌ தொடங்கவேண்டும்‌ என்பது
இக்கால வரலாற்றாசிரியர்கள்‌ அனைவருக்கும்‌ உடன்பாடாகும்‌.
எனவே, இதுவரை கிடைத்துள்ள பல்வேறு சான்றுகளைக்‌
கொண்டு தமிழகத்தின்‌ வரலாறும்‌, தமிழரின்‌ சால்புகளைப்‌
பற்றிய செய்திகளும்‌ பின்வரும்‌ இயல்களில்‌ தொகுத்தளிக்கப்‌
படுகின்றன.
