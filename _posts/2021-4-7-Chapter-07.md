---
layout: post
comments: true
title: 7. சங்க இலக்கியம்‌
---

சங்க இலக்கியத்‌ தொகுப்பில்‌ எட்டுத்தொகையும்‌ பத்துப்‌
பாட்டும்‌ சேர்ந்தவை என்று முன்னரே கண்டோம்‌. எட்டுத்‌
தொகையில்‌ தனித்தனி எட்டு நூல்கள்‌ அடங்கியுள்ளன. அவ்‌
வெட்டு நூல்களும்‌ தொகை நூல்களேயாம்‌. அவையாவன 
அகநானூறு, குறுந்தொகை, நற்றிணை, புறநானூறு, ஐங்குறு
நூறு, பதிற்றுப்பத்து, கலித்தொகை, பரிபாடல்‌ ஆகியன.
பத்துப்பாட்டுத்‌ தொகுப்பில்‌ முறையே திருமுருகாற்றுப்படை,
பொருநராற்றுப்படை, சிறுபாணாற்றுப்படை, பெரும்பாணாற்‌
றுப்படை, முல்லைப்பாட்டு, மதுரைக்காஞ்சி, நெடுநல்வாடை,
குறிஞ்சிப்பாட்டு, பட்டினப்பாலை, மலைபடுகடாம்‌ ஆகியவை
இடம்‌ பெற்றுள்ளன.

எட்டுத்தொகையும்‌ பத்துப்பாட்டும்‌ தொகுக்கப்பெற்ற
கால வரிசையை இன்னும்‌ அறுதியிட முடியவில்லை. அகநானூற்‌
றைத்‌ தொகுத்தவர்‌ உப்பூரிகிழார்‌ மகனார்‌ உருத்திரசன்மர்‌;
தொகுப்பித்தவன்‌ பாண்டியன்‌ உக்கிரப்பெருவழுதி. குறுந்‌
தொகையைத்‌ தொகுத்தவர்‌ பூரிக்கோ என்பவர்‌; தொகுப்‌
பித்தவர்‌ இன்னாரெனத்‌ தெரியவில்லை. நற்றிணையைத்‌
தொகுத்தவர்‌ இன்னாரெனத்‌ தெரியவில்லை; தொகுப்பித்‌தவன்‌
பன்னாடு தந்த பாண்டியன்‌ மாறன்‌ வழுதியாவான்‌. புறநானூற்‌
றைத்‌ தொகுத்தோர்‌ பெயரும்‌, தொகுப்பித்தார்‌ பெயரும்‌
மறைந்துவிட்டன. ஐங்குறுநூறு புலத்துறை முற்றிய கூடலூர்‌
கிழார்‌ என்ற புலவரால்‌ தொகுக்கப்பட்டது; தொகுப்பித்தவன்‌
யானைக்கட்சேய்‌ மாந்தரஞ்சேரல்‌ இரும்பொறை என்ற பெயர்‌
படைத்த சேர மன்னனாவான்‌.

பதிற்றுப்பத்தைத்‌ தொகுத்தவரும்‌ தொகுப்பித்தவரும்‌
இன்னாரெனத்‌ தெரியவில்லை. ஆனால்‌, ஒவ்வொரு பத்தின்‌
இறுதியிலும்‌ ஒரு பதிகம்‌ சேர்க்கப்பட்டுள்ளது; அப்‌ பத்தைப்‌
பாடியவர்‌ பெயர்‌, பாடப்பெற்ற மன்னன்‌ பெயர்‌, பாடியவர்க்கு
அளிக்கப்பெற்ற பரிசுத்தொகை, பாடப்பெற்றவர்‌ ஆட்சி புரிந்த
கால அளவு ஆகிய செய்திகளை அப்பதிகம்‌ கூறுகின்றது. இப்‌
பதிகங்கள்‌ யாவும்‌ பிற்காலத்தில்‌ இடைச்செருகல்கள்‌ எனக்‌
சுருதப்படுகின்‌றன. பதிற்றுப்பத்துப்‌ பாடல்கள்‌ எழுதப்பட்ட
காலம்‌ வேறு; தொகுக்கப்பட்ட காலம்‌ வேறு. எனவே, இந்நூல்‌
எழுந்த காலத்தைக்‌ கணித்தறிதல்‌ முற்றுப்‌ பெறாததொரு
முயற்சியாகவே இருந்துவருகின்றது.

கலித்தொகை சங்க இலக்கியம்‌ யாவற்றுக்கும்‌ காலத்தால்‌
பிற்பட்டதெனக்‌ கருதப்படுகின்றது; அல்லாமல்‌ சங்ககாலத்தின்‌
இறுதியில்‌ இயற்றப்பட்டதெனக்‌ கொள்ளுவதுமுண்டு. அகப்‌
பொருளைப்பற்றிய சங்க இலக்கியங்கள்‌ அனைத்தும்‌ களவிய
லுக்கு உடம்பாடான ஒத்த காமத்தை அடிப்படையாகக்‌ கொண்‌
டவை. கைக்கிளை, பெருந்திணை என்னும்‌ ஒவ்வாக்‌ காமத்‌
தைப்‌ பற்றிய பாடல்களை அவற்றுள்‌ காணமுடியாது. ஆனால்‌,
குறிஞ்சிக்‌ கலியில்‌ பெரும்பாலான பாடல்கள்‌ கைக்கிளையையும்‌
பெருந்திணையையும்‌ பற்றியனவாகவே காணப்படுகின்றன.
"மையின்‌ மதியின்‌ விளங்கு முகத்‌தாரை வவ்விக்கொளலும்‌ அறன்‌
எனக்‌ கண்டன்று" என்று குறிஞ்சிக்‌ கலிப்பாடல்‌ (கலித்‌. 62)
ஒன்று கூறுகின்றது. மகளிரைக்‌ கவர்ந்து சென்று மணத்தலை
வடமொழியாளர்‌ இராக்கத மணம்‌ என்பர்‌. தொல்காப்பியர்‌
பெருந்திணையாவது ஒவ்வாத காமம்‌ என்று கூறினாரே யன்றி
மகளிரை வெளவிச்‌ செல்லும்‌ இராக்கத மணமுறைக்கு விதி
ஏதும்‌ வகுத்திலர்‌, "இராக்கத மணம்‌ அறன்‌" என்று தொல்‌
காப்பியரோ, சங்ககாலப் புலவர்களோ எங்கும்‌ எடுத்துக்‌ கூறினா
ரிலர்‌. ஆரியர்பால்‌ வழங்கிய எண்வகை மணங்களுள்‌ இராக்கத
மணமும்‌ ஒன்று. தமிழரிடம்‌ இவ்வகை மணமுறை வழங்கிய
தில்லை. தம்‌ காலத்து வழங்காத ஒரு பழக்கத்தைப்‌ பாராட்டிப்‌
பழந்தமிழ்ப்‌ புலவர்கள்‌ செய்யுள்‌ இயற்றிலர்‌. எனவே,
"இராக்கத மணம்‌ அறன்‌ " என்னும்‌ இச்செய்யுளும்‌ இதைப்‌
போன்ற ஏனைய கலிப்பாக்களும்‌ கடைச்சங்க காலத்துக்கு பிற்‌
பட்டவை எனக்‌ கொளல்‌ வேண்டும்‌. மற்றும்‌ "செருவின்கண்‌
காரணமின்றிக்‌ கலங்குவார்க்‌ கண்டுநீ வாரணவாசிப்‌ பதம்‌
பெயர்த்தல்‌ ஏதில" என்னும்‌ கூற்று ஒன்று குறிஞ்சிக்‌ கலியில்‌
(கலித்‌. 60) காணப்படுகின்றது. வாரணவாசி என்னும்‌ சொல்‌
சங்க நூல்கள்‌ ஒன்றிலேனும்‌ வழங்கப்படாத தொன்றாகும்‌.

அடுத்து, பிறிதொரு கலியில்‌ ஆரியக்‌ கடவுளரான "காம
னாரும்‌", அவர்‌ தம்பி "சாமனாரும்‌" வருகின்றனர்‌. இப்‌ பெயர்‌
களையும்‌ சங்க நூல்களில்‌ காணமுடியாது. காமனைப்பற்றிய
செய்திகள்‌ பிற்காலத்திய சமண, பெளத்த காவியங்களிலும்‌,
ஆண்டாள்‌ பாசுரங்களிலும்‌, பெருங்கதையிலும்‌ காணப்படு
கின்றன. கலித்தொகை முழுவதிலும்‌ மூவேந்தருள்‌ பாண்டிய
மன்னன்‌ ஒருவனைப்பற்றியே பாடல்களே உள்ளன. ஏனைய
இருவரைப்பற்றியும்‌ ஒரு குறிப்பேனும்‌ இந்நூலில்‌ இல்லை.
வையை யாறு, கூடல்‌ நகரம்‌ ஆகியவற்றைத்‌ தவிர்த்து வேறு ஓர்‌
ஆற்றின்‌ பெயரோ, நகரத்தின்‌ பெயரோ கலித்தொகையில்‌
காணவில்லை. மற்றும்‌ பிற சங்க இலக்கியங்களில்‌ தொகுக்கப்‌
பட்டுள்ள அகத்துறைப்‌ பாடல்களில்‌ குறிப்பிடப்பெறும்‌
புலவர்கள்‌, மன்னர்கள்‌, வள்ளல்கள்‌ ஆகியவர்களின்‌ பெயர்கள்‌
கலித்தொகையில்‌ ஒரு பாட்டிலேனும்‌ பயின்று வருவதில்லை.

மேலே காட்டிய சான்றுகளும்‌ கலித்தொகையானது, சங்க
காலத்துக்குப்‌ பிற்பட்டு எழுந்த இலக்கியமாகும்‌ என்னும்‌
கருத்தை உறுதிப்படுத்துகின்றன. தமிழகம்‌ கி.பி. மூன்றாம் நூற்‌
றாண்டு முதல்‌ கி. பி. ஆறாம்‌ நூற்றாண்டுவரையில்‌ களப்பிரர்‌
விளைத்த குழப்பங்களாலும்‌, பல்லவர்‌ படையெடுப்புகளாலும்‌
அல்லற்பட்டு நின்றது. சோழரும்‌ பாண்டியரும்‌ தம்‌ வலியிழந்து,
ஆட்சி குன்றி மறைந்து கிடந்தனர்‌. களப்பிரரும்‌ பல்லவரும்‌
வடமொழியையும்‌, ஆரியக்‌ கொள்கைகளையும்‌, சமண சமயத்‌
தையும்‌ பெரிதும்‌ பரப்பி வந்தார்கள்‌. அவர்களைத்‌ தொடர்ந்து
நாயன்மார்களும்‌, ஆழ்வார்களும்‌ தத்தம்‌ சமய தத்துவங்களை
விளக்கப்‌ பாடல்களைப்‌ பாடிப்‌ புராணக்‌ கதைகளையும்‌, மதக்‌
கோட்பாடுகளையும்‌, எடுத்துப்‌ போதித்து வந்தனர்‌ . இந்‌ நூற்‌
றாண்டுகளில்‌ தமிழகத்தில்‌ நுழைந்துவிட்ட கருத்துகள்‌,
சொற்கள்‌, மக்கள்‌ வாழ்க்கை முறையில்‌ ஏற்பட்ட மாற்றங்கள்‌
ஆகியவற்றைக்‌ கலித்தொகையில்‌ பார்க்கலாம்‌. சைவ சமய
வளர்ச்சியும்‌, சமண பெளத்த சமய வளர்ச்சியும்‌ ஒன்றோ
டொன்று போட்டியிட்டு மக்களின்‌ கருத்தைச்‌ சமயத்‌ துறையில்‌
ஈர்த்துக்கொண்டிருந்த ஒரு காலத்தில்‌ கலித்தொகை போன்ற
முற்றிலும்‌ தொகை நூலான இலக்கியம்‌ ஒன்று வெளிவந்திருக்க
முடியாது. எனவே, களப்பிரர்‌ ஆட்சி தொடங்குவதற்கு முன்‌,
கி. பி. 2ஆம்‌ நூற்றாண்டு முதல்‌ கி. பி. 4ஆம்‌ நூற்றாண்டிற்‌
கிடையிட்டகொரு காலத்தில்‌ இந்நூல்‌ இயற்றப்பட்டிருக்கலாம்‌
என்ற முடிவுக்கு வரலாற்று ஆய்வாளர்கள்‌ உடம்பட்டு
வருகின்றனர்‌.

கலித்தொகை ஆக்கப்பட்ட காலத்தைப்‌ போலவே அதனை
ஆக்கியவர்‌ அன்றி ஆக்கியவர்கள்‌ யார்‌ என்பதைப்பற்றியும்‌
ஆய்வாளரிடையே கருத்து வேறுபாடு நிகழ்ந்து வருகின்றது.
இந்‌ நூல்‌ முழுவதையும்‌ ஒரு புலவரே பாடினார்‌ என்பர்‌ சிலர்‌ ;
சிலர்‌ ஒரு கலியை ஒரு புலவராகப்‌ புலவர்கள்‌ ஐவர்‌ கலித்‌
தொகையைப்‌ பாடினர்‌ என்பர்‌. எனினும்‌, இந்‌ நூலின்‌ ஆசரியர்‌
நல்லந்துவனார்‌ ஒருவரே என்னும்‌ கொள்கையே பலர்‌ கருத்தை
யும்‌ கவர்ந்து வருவதாக தெரிகின்றது.

பரிபாடலைத்‌ தொகுத்தவர்கள்‌ பெயரும்‌ தொகுப்பித்த
வர்கள்‌ பெயரும்‌ இன்று மறைந்துவிட்டன ; அவற்றை அறிய
முடியவில்லை. சங்க நூல்கள்‌ ஏனையவற்றைவிடப்‌ பரிபாடலில்‌
வடமொழிச்‌ சொற்கள்‌ மிகுதியாகக்‌ கலந்திருப்பதாலும்‌,
ஆரிய புராணக்‌ கதைகள்‌ சேர்ந்திருப்பதாலும்‌ அது கடைச்‌ சங்க
காலத்தின்‌ இறுதி யாண்டுகளில்‌ தோன்றியிருக்கவேண்டு மென்பர்‌
ஒருசாரார்‌. ஒரு நூல்‌ எடுத்துக்கூறும்‌ செய்திக்கு ஏற்ப அந்நூலின்‌
சொற்கட்டும்‌ சொல்லாட்சியும்‌ அமையும்‌ . சமய, தத்துவ நூல்‌
களில்‌ வடமொழிக்‌ கலப்பு மிகுந்திருக்கும்‌. பரிபாடல்‌ பெரிதும்‌
சமயத்‌ தொடர்புடையது. அது புராணக்கதைகள்‌ பலவற்றை
எடுத்தாள்‌கன்றது. ஆகவே, அதில்‌ வடமொழிச்‌ சொற்களும்‌
புராணக்‌ கதைகளும்‌ சற்றே கூடுதலாகக்‌ கலந்திருப்பதில்‌ வியப்‌
பேதுமில்லை; எனவே, பரிபாடலைக்‌ காலத்தால்‌ பிற்பட்டது
எனக்‌ கூறமுடியாது. மேலும்‌, பரிபாடலில்‌ ஆசிரியர்‌
நல்லந்துவனாரின்‌ பாடல்கள்‌ நான்கு இடம்‌ பெற்றுள்ளன.
இவையேயன்றி இவருடைய பாடல்களுள்‌ 33 கலித்தகொகையிலும்‌,
ஒன்று அகநானூற்றிலும்‌ (43), ஒன்று நற்றிணையிலும்‌ (88)
சேர்க்கப்பட்டுள்ளன. தொகை நூல்கள்‌ எட்டினுள்‌ இப்‌ புலவர்‌
ஒருவருடைய பாடல்கள்தாம்‌ நான்கில்‌ இடம்‌ பெற்றுள்ளன.
அஃது இவர்க்குற்ற தனிச்‌ சிறப்பாகும்‌. எனவே, இக்‌ காரணத்‌
தைக்‌ கொண்டும்‌ பரிபாடலானது பிற சங்க இலக்கியங்கட்குக்‌
காலத்தால்‌ பிற்பட்டதென்னும்‌ கொள்கையை எளிதில்‌ மறுக்க
லாகும்‌.

பத்துப்பாட்டில்‌ தொகுக்கப்பட்டுள்ள நூல்களும்‌, எட்டுத்‌
தொகை நூல்களின்‌ பாடல்கள்‌ இயற்றப்பட்ட காலத்திலேயே
எழுந்தவையே என்று வழிவழியாகவும்‌, அகச்‌ சான்றுகளைக்‌
கொண்டும்‌ அறிஞர்கள்‌ கருதுகன்றார்கள்‌. பத்துப்பாட்டில்‌
வரும்‌ மன்னர்களையும்‌ புலவர்களையும்‌ எட்டுத்தொகையிலும்‌
காண்கின்றோம்‌. ஆனால்‌. இத்‌ தொகையில்‌ சேர்ந்துள்ள
பத்துப்‌ பாடல்களும்‌ ஒரே காலத்தில்‌ இயற்றப்பட்டனவல்ல
ஒன்றுக்கும்‌ மற்றொன்றுக்குமிடையே கால வேறுபாடு உண்டு.
இவற்றுள்‌ ஆற்றுப்படைத்‌ துறையில்‌ பாடப்பெற்றவை ஐந்து.
பாணர்‌, கூத்தர்‌, பொருநர்‌, விறலியர்‌ ஆகியவர்கள்‌ மன்னன்‌
அல்லது வள்ளல்‌ ஒருவனிடம்‌ தாம்‌ பெற்ற பரிசிலைத்‌ தம்மை 
எதிர்நோக்‌க வந்த இரவலர்க்கு எடுத்துக்கூறி, அவர்களும்‌ ௮ம்‌
மன்னன்‌ அல்லது. வள்ளல்பால்‌ சென்று பரிசில்‌ பெற்றுய்யுமாறு
அவர்களை வழிப்படுத்துதலே ஆற்றுப்படை என்னும்‌ செய்யுள்‌
வகையாகும்‌. பத்துப்பாட்டில்‌ மட்டுமின்றிப்‌ பதிற்றுப்பத்து,
புறநானூறு, புறப்பொருள்‌ வெண்பாமாலை ஆகியவற்றிலும்‌ 
ஆற்றுப்படைகள்‌ காணப்படுகின்றன.

பத்துப்‌ பாட்டுப்‌ புலவர்கள்‌ சிலரும்‌, அவர்களால்‌ பாடப்‌
பட்டோர்‌ சிலரும்‌ எட்டுத்தொகை பாடிய புலவர்கள்‌ சிலருடனும்‌,
அவர்களால்‌ பாடப்பட்டோர்‌ சிலருடனும்‌ உடன்‌ காலத்‌தவராக
விளங்குகின்றனர்‌. இவ்வுண்மையை வைத்துக்கொண்டு பத்துப்‌
பாட்டுப்‌ பாடல்கள்‌ இயற்றப்பட்ட காலங்களை ஒருவாறு கணிக்‌
தறியக்கூடும்‌. நெடுநல்வாடையின்‌ ஆசிரியரான நக்கீரர்‌
அகநானூற்றுப்‌ பாடல்‌ ஒன்றில்‌ கரிகால்‌ வளவனைக்‌ குறிப்பிடு
கின்றார்‌. இச்‌ சோழ மன்னனே பெரும்பாணாற்றுப்படையின்‌
பாட்டுடைத்‌ தலைவனாகக்‌ காட்சியளிக்கின்‌றான்‌. நக்கீரர்‌ 
கரிகாலன்‌ காலத்தவர்‌ என்பதற்குத்‌ தக்க சான்றுகள்‌
கிடைத்தில வாகையால்‌ அவரை அம்‌ மன்னனுக்குச்‌ சற்றுப்‌
பிற்பட்டு வாழ்ந்தவர்‌ என்று கொள்ளத்தகும்‌. நெடுநல்‌
வாடையின்‌ பாட்டுடைத்‌ தலைவன்‌ பாண்டியன்‌ நெடுஞ்‌
செழியன்‌. இவனும்‌ நக்கீரரும்‌ உடன்‌ காலத்தவர்கள்‌.
இருவருமே கரிகாற்‌ சோழனுக்குக்‌ காலத்தாற்‌ பிற்பட்டவர்கள்‌
ஆவார்கள்‌. எனவே, திருமுருகாற்றுப்படையும்‌, நெடுநல்‌
வாடையும்‌, பெரும்பாணாற்றுப்படையும்‌  ஏறக்குறைய ஒரே
காலத்தில்‌ இயற்றப்பட்டவை எனக்கொள்ளுவர்‌.

நெடுநல்வாடையின்‌ பாட்டுடைத்‌ தலைவனான தலையாலங்‌
கானத்துச்‌ செருவென்ற பாண்டியன்‌ நெடுஞ்செழியனே மதுரைக்‌
காஞ்சிக்கும்‌ பாட்டுடைத்‌ தலைவனாகக்‌ காட்சியளிக்கின்றான்‌.
மலைபடுகாடத்தின்‌ தலைவனான நன்னன்‌ மகன்‌ நன்னன்‌
பெயர்‌ மதுரைக்‌ காஞ்சியில்‌ குறிப்பிடப்படுகின்றது. எனவே,
இம்‌ மூன்று பாடல்களும்‌ ஏறக்குறைய ஒரே கால அளவில்‌
இயற்றப்பட்டன என்று கொள்ளுதல்‌ பொருத்தமாகும்‌. அக
நானூற்றுப்‌ பாட்டு ஒன்றில்‌ அதன்‌ ஆசிரியரான நக்கீரர் கபில
ரைப்பற்றிய செய்தி ஒன்றைத்‌ தருகின்றார்‌. அதைக்கொண்டு
நெடுநல்வாடைக்கும்‌ மதுரைக்‌ காஞ்சிக்கும்‌ முற்பட்டது குறிஞ்சிப்‌
பாட்டு என்று ஊகித்தறியலாம்‌.

சிறுபாணாற்றுப்படையின்‌ காலத்தைக்‌ கணித்தறிவதற்கு
அந்நூலிலேயே அகச்சான்று ஒன்று கிடைக்கின்றது. அந்‌
நூலின்‌ ஆசிரியர்‌ அதில்‌ கடையேழு வள்ளல்களைப்பற்றிக்‌ குறிப்‌
பிடுகிறார்‌. இவ்‌ வள்ளல்கள்‌ பரணர்‌, கபிலர்‌, முடமோசியார்‌
ஆகிய புலவர்களாலும்‌ வேறு சிலராலும்‌ பாடப்பட்டவர்கள்‌.
ஆகவே, சங்கப்‌ பாடல்கள்‌ பலவற்றுக்கும்‌ காலத்தால்‌
பிற்பட்டது சிறுபாணாற்றுப்படை எனத்‌ தெரிகின்றது.

முல்லைப்பாட்டின்‌ காலத்தை யறுதியிட வியலவில்லை.
இதற்கும்‌ நெடுநல்வாடைக்குமிடையே பொது இயல்புகள்‌ சில
காணப்படுகின்றன. ஆகையால்‌, முல்லைப்‌ பாட்டின்‌ ஆசிரிய
ரான காவிரிப்பூம்பட்டினத்துப்‌ பொன்‌ வாணிகனார்‌ மகனார்‌
நப்பூதனாரும்‌ நக்கீரரும்‌ ஏறக்குறைய ஒரே காலத்தவர்‌ என்று
கொள்ளுவதற்கு எதிர்ச்‌ சான்றுகள்‌ இல.


திருமுருகாற்றுப்படைக்குத்‌ தனி சிறப்பு ஒன்று உண்டு;
அச்‌ சிறப்பை ஏனைய ஆற்றுப்படைகளின்பால்‌ காண முடியாது.
அஃதென்னவெனின்‌, ஏனைய ஆற்றுப்படைகளின்‌ தலைவர்‌
முடியுடை வேந்தரும்‌, குறுநில மன்னருமாவர்‌. அவர்கள்‌
வழங்கிய பரிசிலும்‌ கொடையும்‌ உலகியற்‌ செல்வங்கள்‌.
அதனால்‌ புலவர்கள்‌ யாரை ஆற்றுப்படுத்துகிறார்களோ அவர்க
ளுடைய பெயர்களையே அவ்‌ வாற்றுப்படைகள்‌ தலைப்புக
ளாகத்‌ தாங்கி வருகின்றன. எடுத்துக்காட்டாகப்‌ பொருநரை
ஆற்றுப்படுத்துவது பொருநராற்றுப்‌ படை; பாணரை யாற்றுப்‌
படுத்துவது பாணாற்றுப்‌ படை. கூத்தரை யாற்றுப்படுத்துவது
கூத்தராற்றுப்‌ படையாகும்‌. ஆனால்‌, திருமுருகாற்றுப்‌ படை
யின்‌ ஆற்றுத்துறை யமைப்பு முற்றிலும்‌ மாறுபடுகின்றது.
உலகியல்‌ அல்லாது வீடுபேற்றை யருளவல்ல வள்ளல்‌ முருகப்‌
பெருமான்‌ ஒருவனேயாவன்‌. அவனுடைய திருவருளைப்‌ பெற்று
உயர்ந்தவர்‌ நக்கீரர்‌. வீடுபேற்றைக்‌ கருதித்‌ தம்மையணையும்‌ 
சான்றோரை விளித்து வீடுபேறு அளிக்கவல்லான்‌ முருகன்‌ ஒரு
வனே என்று எடுத்துக்‌ கூறித்‌ தாம்‌ பெற்ற இன்பமான முருகனின்‌
திருவருட்‌ செல்வத்தை அவர்களும்‌ பெற்றுப்‌ பேரின்ப வாழ்வையடையுமாறு நக்கீரர்‌ அவரை யாற்றுப்படுத்துகின்றவாறு
அமைந்துள்ளது திருமுருகாற்றுப்படை. ஆற்றுப்படைக்குப்‌
புகலிடமாக நிற்பவன்‌ முருகன்‌ என்ற முறையில்‌ இவ்வாற்றுப்‌
படைக்குத்‌ திருமுருகாற்றுப்படை எனப்‌ பெயர்‌ அமைய
லாயிற்று.

பத்துப்பாட்டுத்‌ தொகுப்பில்‌ இறுதியாகச்‌ சேர்க்கப்பட்டது
திருமுருகாற்றுப்படையெனச்‌ சில ஆய்வாளர்‌ கருதுவர்‌.
ஏனெனில்‌, இந்‌ நூலில்‌ வடமொழிச்‌ சொல்லாட்சியும்‌, புராணக்‌
கதைகளும்‌ மிகுதியாகக்‌ காணப்படுகின்றன்‌; ஏனைய ஆற்றுப்‌
படைகளில்‌ அவற்றை அவ்வளவு காணமுடியாது. ஆனால்‌, இப்‌
பாடல்‌ முருகன்‌ வழிபாட்டைச்‌ சிறப்பித்துக்‌ கூறுவதென்பதை
இங்கு நினைவில்‌ கொள்ளவேண்டும்‌. சமயக்‌ கரு த்துகளை
உள்ளிட்டு இந்‌ நூல்‌ யாக்கப்பட்டதாகும்‌. சமய வழக்கில்‌
ஏற்கெனவே வடமொழிச்‌ சொற்களும்‌ கருத்துகளும்‌ புராண
வரலாறுகளும்‌ கலந்துவிட்டன வாகையால்‌ இந்த ஆற்றுப்படை
யில்‌ அவை மலிந்து காணப்படுவதில்‌ வியப்பேதுமில்லை. தாம்‌
தேடிப்பெற்ற பத்துப்பாட்டு ஏட்டுச்‌ சுவடிகள்‌ பலவற்றுள்‌ திரு
முருகாற்றுப்படை சேர்ந்திருக்கவில்லை என்று மகாமகோபாத்‌
தியாய சாமிநாத ஐயர்‌ தெரிவிக்கின்றார்‌. அதைக்கொண்டு இந்‌
நூல்‌ இத்‌ தொகுப்பில்‌ பிற்காலத்தில்‌ சேர்க்கப்பட்டதோ என்று
ஐயுறவிடமுண்டு. ஆனால்‌, வைப்பு முறையில்‌ இவ்வாற்றுப்‌
படையானது பத்துப்பாட்டுத்‌ தொகுப்பில்‌ முதலாவதாகத்‌ திகழ்‌
கின்றது. பிற்சேர்க்கைகள்‌ இறுதியிற்றான்‌ சேரும்‌; தலைப்பில்‌
சேரா. பதிற்றுப்பத்தில்‌ முதற்பத்தும்‌ இறுதிப்‌ பத்தும்‌ மறைந்து
போயின. இன்னும்‌ அவை கிடைக்கவில்லை. அதைப்போலவே,
பத்துப்பாட்டினும்‌, முதற்பாட்டான திருமுருகாற்றுப்படை சில
காலம்‌ மறைந்திருக்கக்கூடும்‌.

சங்க இலக்கியத்தில்‌ காணப்படாத பல புதிய வடமொழிச்‌
சொற்கள்‌ திருமுருகாற்றுப்படையில்‌ ஆளப்‌ பெற்றுள்ளன.
*அங்குசம்‌" "முகம்‌" என்பன அவற்றுள்‌ சில. கி.பி. 2, 3
நூற்றாண்டுகளிலேயே தமிழில்‌ வடமொழிக்‌ கலப்புப்‌ பெரு
மளவில்‌ ஏற்பட்டுவிட்டது. எனவே, திருமுருகாற்றுப்படையில்‌
வடசொற்கள்‌ ஆளப்பட்டிருப்பதில்‌ வியப்பேதுமில்லை. மேலும்‌,
சங்கப்‌ புலவரான நக்கீரரும்‌, திருமுருகாற்றுப்படையின்‌ ஆசிரிய
ரான நக்கீரரும்‌ ஒருவரல்லர்‌; இரு வேறு காலத்தவர்‌ ஆவர்‌.
திருமுருகாற்றுப்படை ஏனைய பாட்டுகளைவிடக்‌ காலத்தால்‌
பிற்பட்டதாகலாம்‌; ஆனால்‌, பத்துப்பாட்டுத்‌ தொகுப்பில்‌
பிற்சேர்க்கை அன்று என்று கொள்ளல்‌ வேண்டும்‌.

நெடுநல்வாடை ஆசிரியரான நக்கீரர்‌ வானவியல்‌ குறிப்பு
ஒன்றைத்‌ தம்‌ நூலில்‌ கொடுத்துள்ளார்‌. அதில்‌ மேட இராசி
யைப்‌ பற்றிக்‌ கூறுகின்றார்‌. இராசிகளைப்பற்றிய செய்திகளைப்‌ 
புறப்பாட்டு ஒன்றிலும்‌  அறிகின்றோம்‌. அதைப்‌ பாடியவர்‌
கூடலூர்‌ கிழார்‌ ஆவர்‌. தமிழ்‌ இலக்கியத்திலோ வடமொழி
இலக்கியத்திலோ கி. பி. 300-க்கு முன்பு இராசிகள்‌, கோள்‌
நிலைகள்‌ திரிதல்‌, ஒரு குழந்தை பிறக்குங்காலையில்‌ உள்ள
கோள்நிலை ஆகிய  இம்மூன்றையும்பற்றி ஒரு குறிப்பேனும்‌
காணப்படுவதில்லை என்பார்‌ எல்‌. டி. சுவாமிகண்ணு பிள்ளை
யவர்கள்‌. எனவே; நெடுநல்வாடையும்‌, கூடலூர்கிழாரின்‌
புறப்பாட்டும்‌ கி. பி. 300-க்கு முன்பு தோன்றியிருக்க முடியாது
என்பது இவருடைய கொள்கையாகும்‌. எஸ்‌. வையாபுரி
பிள்ளையவர்கள்‌ வேறு காரணங்காட்டி நெடுநல்வாடையின்‌
பழைமையை மறுப்பார்‌. முல்லைப்பாட்டில்‌  "கன்னல்"
என்றொரு சொல்‌ ஆளப்பட்டுள்ளது. அச்‌ சொல்‌ நாழிகை
வட்டில்‌ என்று பொருள்படும்‌. அகப்பாட்டு ஒன்றன்‌ ஆசிரியர்‌
நல்லந்துவனாரும்‌ நாழிகை வட்டிலைக்‌ கன்னல்‌ என்னும்‌ சொல்‌
லால்‌ குறிப்பிடுகின்றார்‌. கன்னல்‌ என்னும்‌ சொல்‌ "குரோ
னிஸ்‌" (Khrones) என்ற கிரேக்கச்‌ சொல்லின்‌ மரூஉ என்றும்‌,
3ஆம்‌ நூற்றாண்டில்‌ ரோமர்கள்‌ கன்னல்‌ என்ற நாழிகை வட்டி
லைக்‌ தமிழகத்துக்கு அறிமுகப்படுத்தினார்கள்‌ என்றும்‌, ஆகவே
நெடுநல்வாடையானது கி. பி. மூன்றாம்‌ நூற்றாண்டில்‌ எழுந்த
ஒரு நூலாகும்‌ என்றும்‌ வையாபுரி பிள்ளையவர்கள்‌ கருதுவார்‌.
குரோனிஸுக்கும்‌ கன்னலுக்கும்‌ தொடர்பு ஏதும்‌ இருப்பதாகத்‌
தெரியவில்லை. தமிழ்நாட்டில்‌ கி. பி. முதல்‌ இரண்டு
நூற்றாண்டுகளிலேயே ரோமரின்‌ வாணிகச்‌ செல்வாக்கு உச்ச
நிலையை எட்டியிருந்தது. அக்‌ காலத்திலேயே குரோனிஸ்‌
என்ற நாழிகை வட்டிலை அவர்கள்‌ தமிழ்நாட்டில்‌ வழக்குக்குக்‌
கொண்டுவந்திருக்கக்கூடும்‌. எனவே, வையாபுரி பிள்ளையவர்‌
களின்‌ கால அறுதியீடு பிழையற்றது என்று கொள்வதற்கில்லை.
தலையாலங்கானத்துச்‌ செருவென்ற நெடுஞ்செழியனே நெடுநல்‌
வாடையின்‌ தலைவனாக நச்‌சினார்க்கினியர்‌ கொள்ளுகின்றார்‌.
இப்‌ பாண்டியன்‌ வாழ்ந்த காலம்‌ சுமார்‌ 8. பி. 90-128. ஆகை
யால்‌, கி. பி. முதல்‌ நூற்றாண்டின்‌ இறுதியிலோ, இரண்டாம்‌
நூற்றாண்டின்‌ தொடக்கத்திலோ நெடுநல்வாடை பாடப்‌
பெற்றிருக்க வேண்டும்‌.

அடுத்துத்‌ தொல்காப்பியம்‌ இயற்றப்பட்ட காலத்தைச்‌
சிறிது ஆய்வோம்‌. இப்போது வழங்கிவரும்‌ தமிழ்‌ இலக்கண
நூல்கள்‌ யாவற்றினும்‌ பழைமையானது தொல்காப்பியமாகும்‌.
இந்நூல்‌ இடைச்சங்க காலத்தில்‌ எழுந்ததாக இறையனார்‌ கள
வியல்‌ உரையாசிரியர்‌ கூறுவார்‌, அப்படியாயின்‌ அது கி.மு.
நான்காம்‌ நூற்றாண்டில்‌ தோன்றியதெனக்‌ கொள்ளலாம்‌.
தொல்காப்பியம்‌ எட்டுத்தொகை, பத்துப்பாட்டு நூல்கள்‌
அனைத்தினுக்கும்‌ முற்பட்டதாகும்‌. இதற்கு முரணாகச்‌ சில
ஆராய்ச்சியாளர்‌ தொல்காப்பியம்‌ கடைச்‌ சங்க நூல்கள்‌ யாவற்‌
றுக்கும்‌ காலத்தால்‌ பிற்பட்டதெனக்‌ கால அறுதியிடுவர்‌; மனு
தரும சாத்திரம்‌, பரதமுனியின்‌ நாட்டிய நூல்‌, வாத்சயா
யனரின்‌ காமசூத்திரம்‌ ஆகியவற்றை ஆய்ந்து தொல்காப்பியர்‌
தம்‌ இலக்கண நூலைப்‌ படைத்தார்‌ என்று அவர்கள்‌ கருதுகன்‌
றார்கள்‌. இவர்கள்‌ கருத்துக்குத்‌ திட்டமான சான்றுகள்‌
கிடையா. தமிழகத்திலிருந்து பல கருத்துகளும்‌ சொற்களும்‌
வடமொழியில்‌ நுழைந்து இடம்‌ பெற்றுள்ளன. இவ்விரு மொழி
களுக்கும்‌, வேறு மொழிகள்‌ சிலவற்றுக்குமிடையே பொதுவான
கூறுபாடுகள்‌ பல உள. எனவே, தொல்காப்பியர்‌ வடமொழி
நூல்கள்‌ காட்டிய வழியிலேயே தம்‌ இலக்கணத்தை இயற்றினார்‌
என்பது உண்மைக்கும்‌ நேர்மைக்கும்‌ புறம்பாகும்‌. சமஸ்கிருத
நாடகமும்‌, அதன்‌ தோற்றமும்‌ மறைவும்‌ என்னும்‌ நூலின்‌
ஆசிரியரான இந்துசேகர்‌ என்பார்‌ தமிழ்நாட்டில்‌ பரதர்‌ என்ற
ஒரு குலம்‌ இருந்ததென்றும்‌, நாட்டியம்‌ ஆடுவதும்‌ நடிப்பதும்‌
அவர்களுடைய தொழிலாகும்‌ என்றும்‌, ஆரிய வேதியருக்கு இக்‌
கலையில்‌ உடம்பாடு கிடையாது. ஆகையால்‌, இவற்றைப்‌
பயின்று வந்தத்‌ தமிழ்ப்‌ பரதரை அவர்கள்‌ தாழ்வாகக்‌ கருதி
வந்தனர்‌ என்றும்‌ கூறுகின்றார்‌.

வச்சிரநந்தி என்ற சமணர்‌ தொடங்கிய  "திராமிள" சங்கமே
தமிழ்ச்‌ சங்கம்‌ என்னும்‌ பெயரில்‌ வழங்கி வந்தது என்றும்‌, அச்‌
சங்கம்‌ கி. பி. 470-ல்‌ செயல்படத்‌ தொடங்கிற்று என்றும்‌,
அதனின்றும்‌ வெளியான முதல்‌ தமிழ்நூல்‌ தொல்காப்பியமே
என்றும்‌ வையாபுரி பிள்ளையவர்கள்‌ தம்‌ ஆழ்ந்த தமிழாய்வின்‌
பயனாய்‌ வெளியிட்டது மற்றொரு வியப்பூட்டும்‌ ஊகமாகும்‌.
இதை வரலாற்று உண்மையாக ஆய்வாளர்கள்‌ ஏற்றுக்கொள்‌
ளார்கள்‌. தமிழ்நாட்டில்‌ சமணத்தைப்‌ பரப்புவதற்காகவே
ஏற்பட்டது வச்சிர நந்தியின்‌ திராமிள சங்கம்‌ என்பது. தமிழ்‌
மொழியில்‌ இலக்கிய இலக்கணம்‌ தோற்றுவித்து மொழிக்கு வள
மூட்டுவதில்‌ அதற்கு ஈடுபாடே கிடையாது. எனவே, அச்‌ சங்க
காலத்துக்குச்‌ சாலவும்‌ முற்பட்டது தொல்காப்பியம்‌ என்பது
தேற்றம்‌.

தொல்காப்பியரின்‌ காலத்தைப்‌ போலவே அவருடைய
சமயக்‌ கொள்கைகளும்‌ இன்னவென அறிந்துகொள்ள முடிய
வில்லை. தொல்காப்பியர்‌ சமணர்‌ என்று ஆய்வாளர்‌
சிலர்‌ கூறுகின்றனர்‌. தொல்காப்பியம்‌ அரங்கேற்றப்பட்ட
காலத்தில்‌ "ஐந்திரம்‌ நிறைந்த தொல்காப்பியன்‌ எனத்‌
தன்‌ பெயர்‌ தோற்றிப்‌ பல்‌ புகழ்‌ நிறுத்த படிமையோனே"
என்று தம்‌ புகழை நிலைநாட்டிக்‌ கொண்டவர்‌ எனப்‌
பனம்பாரனார்‌ தொல்காப்பியரைப்‌ பாராட்டிச்‌ சிறப்புப்பாயிரம்‌
எழுதியுள்ளார்‌; இதில்‌ குறிப்பிடப்பட்டுள்ள ஐந்திரம்‌ என்னும்‌
நூலைப்பற்றியும்‌, படிமை என்னும்‌ சொல்லைப்பற்றியும்‌
ஆராய்ச்சியாளரிடையே முரண்பாடான கொள்கைகள்‌ காணப்‌
படுகின்றன. ஐந்திரம்‌ என்பது ஐந்திர வியாகரணம்‌ என்னும்‌
பெயரின்‌ குறுக்கமாகும்‌. வடமொழியின்‌ வளர்ச்சியை முன்னிட்டு
அது இந்திரனால்‌ இயற்றப்பட்டதாகக்‌ கருதுகின்றனர்‌ . இந்திர
னால்‌ செய்யப்பட்ட நூல்‌ ஐந்திரம்‌ என்னும்‌ பெயர்‌ ஏற்றது
வடமொழி வழக்கு. ஐந்திரம்‌ நிறைந்த தொல்காப்பியன்‌ 
என்ற பனம்பாரனார்‌ கூற்றுக்குக்‌ சிவஞான முனிவர்‌, "வட
மொழியினும்‌ வல்லனாயினான்‌ என்பார்‌ ஐந்திரம்‌ நிறைந்த
தொல்காப்பியன்‌" என்று பொருள்‌ உரைத்தார்‌. தொல்‌
காப்பியர்‌ காலத்தில்‌ ஐந்திரமானது வடமொழியில்‌ சிறந்த
இலக்கண நூலாக விளங்கிற்று. இதையும்‌ தொல்காப்பியர்‌
நன்கு பயின்‌றிருந்தாராகலின்‌ அவரை ஐந்திரம்‌ நிறைந்த கொல்‌
காப்பியன்‌ என்று பனம்பாரானார்‌ கூறினார்‌. மற்றொரு புகழ்‌
பெற்ற இலக்கண நூலான பாணினீயம்‌ அக்காலத்து வழக்கில்‌
இல்லை. அப்படி அது வழங்கயிருக்குமாயின்‌ பனம்பாரனார்‌
தொல்காப்பியரைப்‌ "பாணினியம்‌ நிறைந்த தொல்காப்பியன்‌ "
என்று பாராட்டியிருப்பார்‌.

இந்திரனால்‌ செய்யப்பட்ட நூலினை, "விண்ணவர்‌
கோமான்‌ விழுநூல்‌" என்று சிலப்பதிகாரம்‌ குறிப்பிடுகின்றது.
இங்குச்‌ சுட்டப்படுவது ஐந்திர வியாகரணம்‌ என்று உரை
யாசிரியர்‌ அடியார்க்கு நல்லார்‌ கருதுகின்றார்‌.  மாங்காட்டு
மறையோன்‌, "புண்ணிய சரவணம்‌ பொருந்துவி ராயின்‌
விண்ணவர்‌ கோமான்‌ விழுநூல்‌ எய்துவி" என்று கூறினான்‌;
அவன்‌ வைதிக மறையோன்‌, அவனுக்கு மறுமொழியாகக்‌
கவுந்தியடிகள்‌ "கப்பத்‌ தந்திரன்‌ காட்டிய நூலின்‌ மெய்பாட்‌
டியற்கையின்‌ விளங்கக்‌ காணாய்‌" என இயம்பினாள்‌.

அதாவது, "தேவர்களும்‌ ஆயுள்‌ கற்பத்தினை மிகவுடைய
இந்திரன்‌ தோற்றுவித்த வியாகரணத்தினை எம்முடைய அருக
குமரன்‌ அருளிச்செய்த பரமாகமங்களில்‌ காண்கின்‌றிலையோ? 
என்பது இதன்‌ விளக்கம்‌. மறையோன்‌ கூறிய ஐந்திரமும்‌, கவுந்தி
யடிகள்‌ குறித்த பரமாகமமும்‌ வேறு வேறென்றும்‌, கவுந்தி
யடிகள்‌ சமணப்‌ பற்றுடையவராகலின்‌, வைதிக நூலான
ஐந்திரத்தைத்‌ தாழ்த்திச்‌ சமண நூலாகிய  பரமாகமத்தை
உயர்த்திக்‌ காட்டினார்‌ என்றும்‌ அறிகின்றோம்‌. சமண முனிவ
ராகிய இளங்கோவடிகளே கவுந்தியடிகளின்‌ வாயிலாக ஐந்திரம்‌
ஒரு வைதிக நூலாகும்‌ என்று புலப்படுத்தியுள்ளார்‌. எனவே,
தொல்காப்பியனார்‌ காலத்தில்‌ வழக்கிலிருந்த ஐந்திர வியாகர
ணம்‌ இளங்கோவடிகள்‌ காலத்தில்‌ வழக்கொழிந்து, மாங்காட்டு
மறையோன்‌ கூறியபடி, புண்ணிய சரவணம்‌ படிந்து தெய்வத்‌
தினிடம்‌ கேட்டுத்‌ தெளிந்து கொள்ள வேண்டிய அளவுக்கு
நுணுகிவந்து இறுதியில்‌ மறைந்தே போயிற்று. மறைந்துபோன
ஐந்திரத்தைச்‌ சிவபெருமான்‌ பாணினிக்கு உரைசெய்தார்‌ என்பது
வடமொழி மரபு. திருநாவுக்கரசரும்‌ "இந்திரத்தை இனிதாக
ஈந்தார்‌ போலும்‌" என்று சிவபெருமானைப்‌ பரவுகின்றார்‌.

பனம்பாரனார்‌ தம்‌ சிறப்புப்‌ பாயிரத்தில்‌, "பல்புகழ்‌ நிறுத்த
படிமையோன்‌" என்று புகழ்ந்திருப்பதைச்‌ சற்று ஆய்வோம்‌,
படிமையோன்‌ என்னும்‌ சொல்‌ சமண சமயத்து வழங்கும்‌ சொல்‌
லென்றும்‌, அதனால்‌ தொல்காப்பியனாரைச்‌ சமண சமயத்தினர்‌
என்றும்‌ சிலர்‌ கூறுவர்‌. உரையாசிரியர்‌ நச்சினார்க்கினியர்‌ இச்‌
சொற்றொடருக்குப்‌ "பல புகழ்களையும்‌ இவ்வுலகின்‌௧கண்ணே
மாயாமல்‌ நிறுத்திய தவவேடத்கை யுடையோன்‌" என்னும்‌
பொருள்‌ பகர்வார்‌. படிமை என்னும்‌ சொல்‌ சமண சமயத்‌
துக்கே உரித்தானதொரு சொல்லன்று. அப்படி அஃது இருந்திருக்‌
குமாயின்‌ பிறசமயத்தினர்‌ அக்‌ காலத்தில்‌ அதை எடுத்து
ஆண்டிருக்கமாட்டார்கள்‌. பதிற்றுப்பத்து 74ஆம்‌ பாடலில்‌
"கேள்வி கேட்டுப்‌ படிவம்‌ ஓடியாது வேள்வி வேட்டனை உயர்ந்‌
கோர்‌ உவப்ப... கூறினை பெருமறின்‌ படிமையானே" என்னும்‌
அடிகளில்‌ வைதிக ஒழுக்கம்‌ பாராட்டப்படுகின்றது. இங்குப்‌
படிமையான்‌ என்னும்‌ சொல்‌ தவவொழுக்கம்‌ உடையவன்‌
எனப்‌ பொருள்படுகின்றது. படிமை என்ற சொல்லின்‌ பகுதி
"படி" என்பதாம்‌. படி என்னும்‌ சொல்‌ நிலத்தின்‌ தன்மையைக்‌
குறித்து நிற்கும்‌. நிலத்தின்‌ நீர்மையான "தன்மை" என்னும்‌
பொருளில்‌ தமிழ்‌ இலக்கியத்தில்‌ பல இடங்களில்‌ இது பயின்று
வரக்‌ காணலாம்‌. "இப்‌ படியன்‌ இந்‌ நிறத்தன்‌" என்று திருநாவுக்‌
கரசர்‌ பாடுகின்றார்‌. "ஏசும்படியோர்‌ இளங்கொடியாய்‌"
என்னும்‌ சொற்றொடரில்‌ "படி" என்பதற்கு அடியார்க்குநல்லார்‌
"வடிவு" என்று பொருள்‌ கூறுகின்றார்‌. "பாரோர்‌ காணாப்‌
பலர்‌ தொழு படிமையன்‌" எனச்‌ சிலப்பதிகாரத்திலும்‌
மணிமேகலையிலும்‌  முறையே சாரணனது வடிவமும்‌,
விஞ்சையனின்‌ வடிவமும்‌ சறப்பிக்கப்பட்டுள்ளன. படிமை
என்னும்‌ சொல்‌ படிவம்‌ எனவும்‌ வழங்குவதுண்டு. "தண்டொடு
பிடித்த தாழ்‌ கமண்டலத்துப்‌ படிவ உண்டிப்‌ பார்ப்பன மகனே"
என்று குறுந்தொகைச்செய்யுள்‌ ஒன்றில்‌ சொல்லாட்சியுண்டு.
எனவே, படிமை என்னுஞ்‌ சொல்‌ தமிழ்ச்‌ சொல்லேயாகும்‌ ;
அது பிராகருதச்‌ சொல்லன்று. இஃதே "படிமா" என்று திரிந்து
பிராகிருதத்தில்‌ நுழைந்திருக்கக்‌ கூடும்‌ . ஆகவே, படிமை
என்னும்‌ சொல்லைக்‌ கொண்டு தொல்காப்பியனாரைச்‌ சமணர்‌
என்று கூறுவது எவ்விதத்திலும்‌ ஒவ்வாததாகும்‌.

தொல்காப்பியர்‌ வகுத்த இலக்கண விதிகள்‌ சிலவற்றைப்‌
பரணர்‌, கபிலர்‌ போன்ற ஒருசில கடைச்சங்கப்‌ புலவர்கள்‌
கையாளவில்லை என்று சிலர்‌ கூறுகின்றனர்‌. ஆகவே, கடைச்‌
சங்கத்துக்கும்‌ பிற்பட்ட காலத்தினர்‌ தொல்காப்பியர்‌ என்பது
இவர்களுடைய வாதமாகும்‌. கடைச்‌ சங்கப்‌ புலவர்களான புகழ்‌
பெற்ற பரணரும்‌ கபிலரும்‌ ஒரு சொல்லாட்சியை வழக்கில்‌
கொண்டு வந்திருந்தால்‌ அவர்களுக்குப்‌ பிற்பாடு வரும்‌ ஓர்‌
இலக்கண ஆசிரியர்‌ அவ்விருவரின்‌ சொல்லமைப்புக்கு இலக்கண
விதிகள்‌ வகுத்திருப்பர்‌. வழங்கிவரும்‌ இலக்கியத்துக்கு இலக்கண
விதிவகுத்‌தலே இயல்பும்‌ மரபுமாம்‌. அப்படியாக, சங்கப்‌ புலவர்‌
கட்கு முரண்பாடாகத்‌ தொல்காப்பியனார்‌ இலக்கணம்‌ கண்டி
ருக்கமாட்டார்‌. எனவே, இவ்வெடுத்துக்காட்டைக்‌ கொண்டே
ஓர்‌ உண்மையை அறியவேண்டியுள்ளது. தம்‌ காலத்து வழங்கிய
தமிழுக்குத்தான்‌ தொல்காப்பியர்‌ இலக்கணம்‌ வகுத்தார்‌;
அவருடைய காலத்துக்குப்‌ பிறகு தமிழரின்‌ வாழ்க்கை விரிவுற்றது.
வெளி உலகத்‌ தொடர்பும்‌ தமிழகத்துக்குக்‌ கிடைத்தது.
அவ்விரிவுக்குத்‌ தக்கவாறு சொற்கள்‌ பெருகின. சில சொற்கள்‌
தொல்காப்பிய விதிகளுக்கு முரணாகவும்‌ அமையலாயின .

இம்‌ முரண்பாடுகளுக்கு அமைதி காணும்‌ பொருட்டுப்‌ பவணந்தி
முனிவர்‌ போன்ற பிற்கால இலக்கண  ஆசிரியர்கள்‌ "பழையன
கழிதலும்‌, புதியன புகுதலும்‌ வழுவல, கால வகையினானே"
என்ற ஒரு தத்துவத்தின்‌ அடிப்படையில்‌ பல புதிய இலக்கண
விதிகளை நிறுவிக்‌ கொடுத்தனர்‌.

கடைச்‌ சங்க காலத்தில்‌ களவுவழித்‌ திருமணம்‌ நடைபெற்று
வந்கதென்றும்‌, தொல்காப்பியர்‌ காலத்தில்‌ அம்‌ முறை மாறிப்‌
பெற்றோரே முன்னின்று திருமணம்‌ முடித்து வைக்கும்‌ இக்‌ கால
மணமுறை வழக்குக்கு வந்துவிட்டதென்றும்‌, அக்‌ காரணத்தை
முன்னிட்டே தொல்காப்பியனார்‌ "பொய்யும்‌ வழுவுந்‌ தோன்றிய
பின்னர்‌ ஐயர்‌ யாத்தனர்‌ கரணம்‌ என்ப  என்னும்‌ நூற்பா
இயற்ற வேண்டியிருந்ததென்றும்‌ சிலர்‌ கூறுவர்‌. இது முற்றிலும்‌
பொருந்தாததொரு வாதமாகும்‌. களவு, கற்புத்‌ துறைகளின்‌
படியே வாழ்க்கைக்கு நிறுவப்பட்ட இலக்கண விதிகளில்‌
நூற்றுக்கு நூறு சமுதாயத்தில்‌ வாழ்க்கை நடைபெற்று வந்த
தென்று திட்டமாகக்‌ கூறுவதற்கில்லை. அவ்விதிகளுக்குப்‌
புறம்பான நடைமுறைகளும்‌ தோன்றிப்‌  பழக்கவழக்கங்களாக
அமைந்து விட்டிருக்கக்கூடும்‌. இதைக்கொண்டே தொல்‌
காப்பியர்‌ கடைச்‌ சங்க காலத்துக்குப்‌ பின்னிட்டு வாழ்ந்தவர்‌
என்று கொள்ளுதல்‌ கூடாது. மற்றும்‌ "பொய்யும்‌ வழுவும்‌"
என்னும்‌ நூற்பாவே இடைச்செருகல்‌ என்று கருதுபவர்களும்‌
உளர்‌.

"ஐயர்" என்னும்‌ சொல்‌ கி. பி. 15 ஆம்‌ நூற்றாண்டின்‌
இடைக்காலம்‌ வரையில்‌ பிராமணரைக்‌ குறித்து நின்றதில்லை.
பிராமணரும்‌ தம்‌ பெயருக்குப்‌ பிறகு, "ஐயன்‌" என்றே குலப்பட்ட
மாக எழுதிக்கொள்ளுவது வழக்கமாக இருந்ததே யொழிய,
தம்மை "ஐயர்‌" என்று கூறிக்கொண்டதற்குச்‌ சான்றுகள்‌ இல்லை.
"ஐயர்‌" என்னும்‌ சொல்‌ முதன்முதல்‌ இறைவனையே குறித்து
நின்றது. கல்வெட்டுகளிலும்‌ பிராமணருக்கு "ஐயர்‌" என்னும்‌ 
குலப்‌ பெயர்‌ வழங்கவில்லை; சடங்கவி, பட்டர்‌ போன்ற பட்டப்‌
பெயர்களே காணப்படுகின்றன. ஐயர்‌ என்னும்‌ சொல்‌
தலைமைச்‌ சிறப்புடைய பெரியோரைக்‌ குறித்து வழங்கும்‌ தனிச்‌
சொல்லாகப்‌ பிற்காலத்தில்‌ பொருள்‌ மாற்றம்‌ ஏற்றது. ஆண்ட
வனின்‌ அடியவரையும்‌ ஐயர்‌ என்று அழைத்தல்‌ மரபாக
இருந்தது. அவர்களை நாயனார்‌ என்றும்‌ தேவர்‌ என்றும்‌
அழைப்பதுமுண்டு. இவர்களும்‌ ஐயர்‌ என்று குறிப்பிடப்படுகின்ற
னர்‌. சேக்கிழார்‌ கண்ணப்பநாயனாரைச்‌ "சார்வலைத்‌ தொடக்கு
அறுக்க ஏகும்‌ ஐயர்‌" என்றும்‌, திருநாளைப்‌ போவார்‌ புராணத்‌
தில்‌ திருநாளைப்போவாரை "ஐயரே, அம்பலவர்‌ அருளால்‌
இப்பொழு தணைந்தோம்‌" என்றும்‌ திருஞான சம்பந்த
நாயனார்‌ புராணத்தில்‌ திருநீலகண்ட யாழ்ப்பாண நாயனாரை,
"ஐயர்‌ நீர்‌" என்றும்‌ குறிப்பிடுதல்‌ சிறப்பாக நோக்கத்‌
தக்கதாம்‌. மக்களிலும்‌ தேவர்‌ உயர்ந்தவராகக்‌ கருதப்படுவர்‌ .
ஐயன்‌ என்னும்‌ சொல்‌ கடவுளரையும்‌ குறித்து நிற்பதுண்டு.
சாத்தன்‌ என்ற கடவுளை ஐயனார்‌ என்று சிறப்பு விகுதியிட்டு
அழைக்கின்றோம்‌. ஐயன்‌ என்பதன்‌ பெண்பால்‌ ஐயை.
பெண்களுள்‌ சிறந்தவரை முற்காலத்தில்‌ "ஐயை" என்று
அழைப்பார்‌, "ஐ" வியப்பாகும்‌ என்பது இலக்கண மரபு. ஐயன்‌
வியக்கத்தக்க பெயருடையவன்‌ என்பது பொருள்‌. பெண்‌
பாலரிற்‌ சிறந்தவர்கள்‌ "ஐயள்‌" என்று அழைக்கப்பட்டனர்‌.
ஆரிய வேதியர்‌ தென்னாட்டுக்கு வந்த பிறகு பார்ப்பார்‌ என்றும்‌,
அவர்களுள்‌ எவ்வுயிர்க்கும்‌ செந்தண்மை பூண்டொழுகியவர்கள்‌
அந்தணர்‌ என்றும்‌ அழைக்கப்பட்டனர்‌. எனவே, "பொய்யும்‌
வழுவும்‌ தோன்றிய பின்னர்‌ ஐயர்‌ யாத்தனர்‌ கரணம்‌ என்ப"
என்னும்‌ நூற்பாவில்‌ ஆளப்பெற்றிருக்கும்‌ ஐயர்‌ என்னும்‌ சொல்‌
மக்களிற்‌ சிறந்த சான்றோரைக்‌ குறிப்பதாகக்‌ கொள்ள
வேண்டுமே யல்லாது பிராமணரைக்‌ குறிப்பதாகக்‌ கொள்ளு
வதற்குச்‌ சான்று ஏதும்‌ இல்லை.

சேர சோழ பாண்டிய மன்னர்‌ மூவரையும்‌ தொல்காப்பியம்‌
குறிப்பிடுகின்றது. அதனால்‌ இத்நூல்‌ சாலவும்‌ பிற்பட்டதாக
இருக்க வேண்டும்‌ எனக்‌ கூறுவர்‌ கே. என்‌. சிவராஜ பிள்ளை
அவர்கள்‌. இவர்‌ கொண்டுள்ள முடிபானது வரலாற்று நிகழ்ச்சி
களுக்கு முற்றிலும்‌ முரண்பாடானதாகும்‌. காத்தியாயனர்‌
கி. மு. நான்காம்‌ நூற்றாண்டிலேயே சோழரைப்பற்றியும்‌
பாண்டியரைப்பற்றியும்‌ எழுதியுள்ளார்‌. இம்‌ மன்னரைப்பற்றிய
குறிப்புகள்‌ ஹதீகும்பாக்‌ கல்வெட்டுகளிலும்‌ (கி. மு. 2ஆம்‌
நூற்றாண்டின்‌ முற்பகுதி) வருகின்றன. எனவே, தொல்‌
காப்பியர்‌ தம்‌ நூலில்‌ அம்‌ மூன்று மன்னரையும்‌ குறிப்பிடுவதில்‌
வியப்பேதுமில்லை.

தொல்காப்பியத்தைக்‌ காலத்தால்‌ மிகவும்‌ பிற்பட்டதொரு
நூலாகக்‌ கொண்டவர்களுள்‌ தலையாயவர்‌ வையாபுரிப்‌
பிள்ளையவர்கள்‌. அவரும்‌ அவரைப்‌ பின்பற்றி கே. ஏ. நீல
கண்ட சாஸ்திரி முதலியோரும்‌ தம்‌ கருத்துக்கு உறுதி தேடிப்‌ பல
சான்றுகளை நாடினார்கள்‌. அவற்றுள்‌ ஒன்று தொல்காப்பியர்‌
"ஓரை" என்னும்‌ சொல்லுக்குத்‌ தம்‌ இலக்கணத்தில்‌ இடமளித்‌
இருப்பதாகும்‌; "மறைந்த ஒழுக்கத்து ஓரையும்‌ நாளும்‌ துறந்த
ஒழுக்கம்‌ கிழவோற்கில்லை" என்பது தொல்காப்பியத்தின்‌
நூற்பாக்களுள்‌ ஒன்று. இதில்‌ வரும்‌ "ஓரை" என்னும்‌ சொல்‌ 
"ஹோரா" என்னும்‌ கிரேக்கச்‌ சொல்லின்‌ மரூஉ என்றும்‌,
ஹோரா என்னும்‌ சொல்‌ முதலில்‌ கிரேக்க மொழியிலிருந்து
சமஸ்கிருத சோதிட நூல்களில்‌ கி.  பி. மூன்று நான்காம்‌
நூற்றாண்டுகளில்‌ நுழைந்து, பிறகு. வட மொழிச்‌ சோதிட
நூல்களின்‌ மூலம்‌ தமிழில்‌ புகுந்து வழக்கேற்றது என்றும்‌ அவர்‌
ஊகித்தார்‌. இதைக்கொண்டு தொல்காப்பியர்‌ வாழ்ந்த
காலத்தைக்‌ கி. பி. 500 என்று அவர்‌ அறுதியிட்டு மகிழ்ந்தார்‌.
கிரேக்கருடன்‌ தமிழர்‌ நேர்முகத்‌ தொடர்பு கொண்டிருந்தவர்‌
கள்‌. யவனரின்‌ நாழிகை வட்டில்‌ தமிழகத்தில்‌ பயன்பட்டு
வந்தது. ஆகையால்‌, ஹோரா என்னும்‌ சொல்‌ கிரேக்கர்கள்‌
தமிழருக்கு நேரில்‌ வழங்கிய சொற்களில்‌ ஒன்றாகும்‌. இந்தக்‌
சொல்‌ நேரடியாகத்‌ தமிழில்‌ நுழைந்து ஆட்சி பெற்றிருக்கவும்‌,
இவ்வறிஞர்கள்‌ வடமொழியின்‌ இடையீட்டை நாடினமை என்ன
காரணமோ அறியோம்‌. "ஓரை" என்னும்‌ சொல்லுக்கு நச்சி
னார்க்கினியர்‌ தவறாகப்‌ பொருள்‌ கொண்டதன்‌ விளைவாக
ஏற்பட்ட குழப்பமே காரணமாகவும்‌ இருக்கலாம்‌.

ஒரை எனுஞ்‌ சொல்‌ இந்‌ நூற்பாவில்‌ "விளையாட்டு"
என்னும்‌ பொருளில்‌ ஆளப்பட்டுள்ளது என்றும்‌ ஆய்வாளர்‌ சிலர்‌
கருதுகின்றனர்‌. ஓரை என்னும்‌ சொல்‌ விளையாட்டு என்னும்‌
பொருளிள்‌ வழங்கும்‌ தனித்‌ தமிழ்ச்‌ சொல்லாகும்‌. "கோதை
ஆயமொடு ஒரை தழீஇ" எனவும்‌, "ஓரை ஆயம்‌" எனவும்‌,
"ஓரை மகளிர்" எனவும்‌, "ஓரை யாயத்து ஒண்டொடி மகளிர்"
எனவும்‌; "விளையாடு ஆயமொடு ஓரை யாடாது" எனவும்‌ இச்‌
சொல்‌ தமிழ்‌ இலக்கியத்தில்‌ "விளையாட்டு" என்னும்‌ பொருளில்‌.
வழங்கிவந்துள்ளது. எனவே, இதற்கு இராசி என்று பொருள்‌
கொள்ளல்‌ பொருத்தமாகாது.

சங்க இலக்கியத்துக்கு முற்பட்டது தொல்காப்பியம்‌ என்பத
கற்கு மேலும்‌ சில சான்றுகளைக்‌ காட்டலாம்‌. சங்கப்‌ பாட்டு
களில்‌ இடம்‌ பெற்றுள்ள சமயக்‌ குறிப்புகள்‌ பல தொல்காப்பியத்‌ -
தில்‌ காணப்படவில்லை. மாயோன்‌, சேயோன்‌, வருணன்‌,
வேந்தன்‌ என்னும்‌ நானிலத்‌ தெய்வங்களுடன்‌ கொற்றவை என்ற
பெண்‌ தெய்வத்தையும்‌ தமிழர்‌ வழிபட்டனரெனத்‌ தொல்காப்‌
பியர்‌ கூறுகின்றார்‌. ஆனால்‌, கடைச்‌ சங்ககாலத்தில்‌ "காரி
யுண்டிக்கடவுள்‌" என்றும்‌, "மாற்றருங்‌ கணிச்சி மணிமிடற்றோன்‌"
என்றும்‌, "முக்கண்ணான்‌" என்றும்‌ கடவுளை உருவத்‌ திருமேனி
யில்‌ வழிபட்டு வந்ததைக்‌ காண்கிறோம்‌. திருமால்‌ வழிபாட்டில்‌
செங்கட்காரி (வாசுதேவன்‌), கருங்கண்‌ வெள்ளை, (சங்‌
கருடணன்‌), பொன்கண்‌ பச்சை (பிரத்தியும்நன்‌), பைங்கண்‌
மால்‌ (அநிருத்தன்‌) என்னும்‌ பெயர்கள்‌ பரிபாடலில்‌ வழங்கு
கின்றன. கடைச்சங்க காலத்தில்‌ சிவன்‌ வழிபாடும்‌ பலதேவன்‌ 
வழிபாடும்‌ மேற்கொள்ளப்பட்டிருந்தன. அவர்களுடன்‌ திரு
மாலையும்‌ முருகனையும்‌ தமிழர்‌ அப்போது வழிபடலாயினர்‌
காமன்‌ வழிபாடும்‌ சிறப்புற்று விளங்கிற்று. ஆனால்‌, தொல்காப்‌
பியத்தில்‌ காமனைப்பற்றிய குறிப்பே கர்ணப்படவில்லை.

மற்றும்‌, அகத்திணையைப்பற்றிய செய்யுள்கள்‌ யாவும்‌ பரி
பாடல்‌, கலிப்பா ஆகிய பாவினங்களில்‌ அமைய வேண்டுமெனக்‌
தொல்காப்பியர்‌ விதித்துள்ளார்‌. ஆனால்‌, கடைச்சங்க காலத்‌
தில்‌ அகப்பொருளை அகவற்பாவில்‌ பாடியுள்ளனர்‌. கருத்து
பெருக்கம்‌, மக்களின்‌ வாழ்க்கைவகை ஏற்றம்‌, அவர்களுடைய
பண்பாடு, நாகரிகம்‌ முதலியவற்‌ றின்‌ வளர்ச்சி ஆகியவற்றுக்கு
ஏற்றவாறு மொழி வளர்ச்சியும்‌ ஓங்கிவரும்‌. அந்‌ நிலையில்‌ இலக்‌
கணப்‌ படைப்புகள்‌ இலக்கண விதிகளையும்‌ கடந்து செல்ல வேண்‌
டியிருக்கும்‌. இக்‌ காரணத்தால்‌ வளர்ந்து வந்த தமிழிலக்கிய 
மானது தொல்காப்பியம்‌ வேய்ந்த இலக்கண நெறியினின்றும்‌
அங்காங்கு வழுவலாயிற்று. இவ்‌ வழுவல்களுக்கும்‌ இலக்கண
அமைதி கண்டு புது விதிகளை நிறுவிக்‌ கொடுத்தனர்‌ பிற்கால
இலக்கண ஆசிரியர்கள்‌ .

தொல்காப்பியர்‌ இடைச்சங்க காலத்தில்‌ வாழ்ந்தவராயின்‌
இடைச்சங்க காலம்‌ எஃது என்னும்‌ கேள்வி எழுகின்றது. தொல்‌
காப்பியர்‌ கி. மு. 4ஆம்‌ நூற்றாண்டிலோ அன்றி அதற்கும்‌ முன்‌
னிட்டோ வாழ்ந்திருந்தவர்‌ என்னும்‌ கருத்து ஆய்வாளரிடையே
நிகழ்ந்து வருகின்றது. தொல்காப்பியத்தின்‌ பழமையைக்‌ கணக்‌
கிடுவதற்குத்‌ தொன்றுதொட்டு வழங்கிவரும்‌ கடல்கோள்‌
செய்திகள்‌, சிங்களநாட்டு வரலாறுகள்‌ ஆகியவை பொருந்துமாறு
பயன்படுவதில்லை. இறையனார்‌ அகப்பொருள்‌, முல்லைக்கலி,
சிலப்பதிகாரம்‌ ஆகியவற்றில்‌ இரு கடல்கோள்களைப்பற்றி
அறிந்து கொள்கின்றோம்‌. முதல்‌ கடல்கோள்‌ தென்மதுரையை
விழுங்கிற்று. இரண்டாம்‌ கடல்கோளில்‌ கபாடபுரம்‌ முழுகிப்‌
போயிற்று. ஆனால்‌ "தீபவமிசம்‌", "மகாவமிசம்‌", "இராசாவளி"
என்னும்‌ சிங்களத்து வரலாறுகள்‌ மூன்று கடல்கோள்களைக்‌ குறிப்‌
பிடுகின்‌றன, முதல்‌ கடல்கோள்‌ கி. மு. 378-ல்‌ நிகழ்ந்ததாம்‌,
அதைத்‌ தொடர்ந்து இலங்கைத்‌ தீவு தென்னிந்தியாவினின்றும்‌
பிரிந்துவிட்டதாம்‌. இரண்டாம்‌ கடல்கோள்‌ கி.மு.504-ல்‌ நிகழ்ந்து
இலங்கைத்‌ தீவின்‌ பெரும்பகுதியையும்‌ தண்ணீரில்‌ மூழ்கடித்து
விட்டதாம்‌. பிறகு கீ. மு. 305-ல்‌ ஏற்பட்ட மூன்றாம்‌ கடல்‌
கோளினால்‌ இலங்கைக்கு ஊறு ஒன்றும்‌ நிகழவில்லையாம்‌. இந்த
மூன்றாம்‌ கடல்கோளே கபாடபுரத்தையும்‌, இரண்டாம்‌ சங்கத்‌
தையும்‌ அழித்ததென்றும்‌ தொல்காப்பியம்‌ கி.மு. 306-க்கு முன்பு
தோன்றியிருக்க வேண்டுமென்றும்‌ டாக்டர்‌ மா. இராசமாணிக்‌
கனார்‌ கூறுவார்‌. சிங்கள வரலாறுகள்‌ நம்பத்தக்கனவா என்பது
ஒருபுறம்‌ கிடக்க, அவை குறிப்பிடும்‌ மூன்றாம்‌ கடல்கோள்தானா
இரண்டாம்‌ சங்கத்தை முடிவுக்குக்‌ கொண்டு வந்தது என்று ஐயுற
வேண்டியுள்ளது. அதன்‌ பின்னரும்‌ கடல்கோள்‌ ஒன்று
நேர்ந்திருக்கலாகாதா? கடல்கோள்களைப்‌ பற்றிய பழங்கதைகள்‌
பல தமிழ்நாட்டில்‌ வழங்கி வருகின்றன. அவற்றுள்‌ ஒன்றையே
இறையனார்‌ அகப்பொருள்‌ உரையாசிரியர்‌ எடுத்துக்‌ கூறியிருக்கக்‌
கூடும்‌. பழங்கதைகளுக்கும்‌ செவிவழி வரலாறுகட்டும்‌ காலங்‌
கணிப்பது எளிதன்று.

பாணினி தம்நூலில்‌ தென்னிந்தியாவைப்பற்றிக்‌ கூறும்போது
கலிங்கத்துக்குத்‌ தெற்கில்‌ இருந்த நாடுகளைப்பற்றி எந்தச்‌
செய்தியையும்‌ அளிக்கவில்லை என்றும்‌, ஆனால்‌, கி.மு. நான்காம்‌
நூற்றாண்டில்‌ வாழ்ந்தவரான காத்தியாயனர்‌ . சோழரைப்‌
பற்றியும்‌ பாண்டியரைப்‌ பற்றியும்‌ தம்‌ நூலில்‌ குறிப்புகள்‌ தரு
கின்றார்‌ என்றும்‌ ஏற்கெனவே கண்டோம்‌. தமிழ்நாட்டில்‌ ஆரி
யரின்‌ குடியேற்றம்‌ கி.மு. 6-4 நூற்றாண்டுகளில்‌ நிகழ்ந்திருக்க
வேண்டும்‌ என்பது திண்ணம்‌. எனவே, அடுத்த மூன்று அல்லது
நான்கு நூற்றாண்டுகளில்‌ தொல்காப்பியம்‌ எழுதப்பட்டிருக்‌
கலாம்‌. பார்ப்பனரின்‌ கடமைகளைப்பற்றி அந்நூலில்‌ விதி வகுக்‌
கப்பட்டுள்ளது. பார்ப்பனரின்‌ குடியேற்றம்‌ விரிவாக நடைபெற்ற
சில காலத்துக்குப்‌ பிறகே அவர்களுக்கென விதிகள்‌ வகுக்க
வேண்டிய தேவை ஏற்படும்‌. ஆகையால்‌, தொல்காப்பியரைக்‌
கி.மு. 6-4 நூற்றாண்டுகளைச்‌ சார்ந்தவர்‌ என்று கொள்ளுவதற்
கில்லை.

வடமொழிச்‌ சொற்களைத்‌ தமிழில்‌ ஏற்றுக்கொள்ளுவது எவ்‌
வாறு என்பதற்குத்‌ தொல்காப்பியர்‌ விதி ஒன்று வகுத்துள்ளார்‌.
ஒரு நாட்டில்‌ நுழைந்து இடம்பெறும்‌ புதிய ஒருமொழியானது அந்‌
நாட்டில்‌ ஏற்கெனவே வறழக்கத்திலிருக்கும்‌ ஒரு மொழியுடன்‌ஒருங்‌
கிணைந்து கலந்து வழங்கத்‌ தொடங்குவதற்குக்‌ குறைந்ததுமூன்று
அல்லது நான்கு நூற்றாண்டுகளாவது செல்லவேண்டும்‌.
அத்தகைய நிலையிற்றான்‌ அயல்மொழிச்‌ சொற்களை ஏற்றுக்‌
கொள்ளும்‌ ஒரு நாட்டு மொழிக்குச்‌ சில நடைமுறை விதிகள்‌
வகுக்க வேண்டியிருக்கும்‌. ஆகவே, தொல்காப்பியம்‌ கி.மு. 2
அல்லது 1ஆம்‌ நூற்றாண்டில்‌ இயற்றப்பட்டிருக்கலாம்‌ என்று
கொள்ளுவது பொருத்தமாகும்‌.

தொல்காப்பியத்தின்‌ காலத்தைக்‌ கி. மு. 1000 முதல்‌ கி. பி.
10 ஆம்‌ நூற்றாண்டுவரையில்‌ ஆய்வாளர்கள்‌ அறுதியிடு
கின்றனர்‌. அது கடைச்சங்கத்துக்கு முற்பட்டதெனச்‌ சிலரும்‌,
பிற்பட்டதெனச்‌ சிலரும்‌ கூறுவர்‌. எவ்வாறாயினும்‌, தொல்‌
காப்பியம்‌ கடைச்சங்கத்துக்குச்‌ சற்று முற்பட்டது என்று
கொள்ளுவதற்குத்‌ திட்டமான சான்றுகள்‌ உள்ளன.

அடுத்துப்‌ பதினெண்‌கீழ்க்கணக்கு என்னும்‌ தொகுப்பை
ஆய்வோம்‌. இதில்‌ அடங்கியுள்ள நூல்களாவன. நாலடியார்‌,
நான்மணிக்கடிகை, இனியவை நாற்பது, இன்னா நாற்பது,
கார்‌ நாற்பது, களவழி நாற்பது, ஐந்திணை ஐம்பது, ஐந்திணை
எழுபது, திணைமொழி ஐம்பது, திணைமாலை நூற்றைம்பது,
திருக்குறள்‌, திரிகடுகம்‌, ஆசாரக்கோவை, பழமொழி நானூறு,
சிறு பஞ்ச மூலம்‌, முதுமொழிக்காஞ்சி, ஏலாதி, கைந்நிலை
ஆகியவை. முன்பு ஒரு காலத்தில்‌ பண்டைத்‌ தமிழ்‌ நூல்கள்‌
மேற்கணக்கு எனவும்‌, கீழ்க்கணக்கு எனவும்‌ இருவகையாகப்‌
பிரிக்கப்பட்டிருந்தன என்று பன்னிருபாட்டியல்‌ மூலம்‌ அறிகின்‌
றோம்‌. மேற்கணக்கின்‌ இயல்பு "ஐம்பது முதலா, ஐந்நூறு ஈறா,
ஐவகைப்‌ பாவும்‌ பொருள்நெறி மரபின்‌ தொகுக்கப்படுவது
மேற்கணக்காகும்‌" என்றும்‌, கீழ்க்கணக்கின்‌ இயல்பு "அடிநிமிர்பு
இல்லாச்‌ செய்யுள்‌ தொகுதி அறம்‌, பொருள்‌, இன்பம்‌ அடுக்கி,
அவ்வகைத்‌ திறம்பட உரைப்பது கீழ்க்கணக்காகும்‌" என்றும்‌
கூறும்‌ சில மேற்கோள்களைப்‌ பன்னிருபாட்டியல்‌ எடுத்துக்‌
காட்டுகின்றது. எனவே; இந்நூல்‌ தோன்றுவதற்கு முன்பே
இத்தகைய பாகுபாடானது தமிழகத்தில்‌ காணப்பட்டது
என்பது தெளிவாகின்றது. ஆகையால்‌, இப்பாகுபாடு செய்யுள்‌
களின்‌ அடி எண்களைக்குறித்ததே தவிர நூலின்‌ பெருமை
குறித்த தன்று. கீழ்க்கணக்கு நூல்கள்‌ ஒவ்வொன்றிலும்‌ ஆறடிக்கு
மேல்‌ ஏறாத செய்யுள்களே காணப்படும்‌; அச்செய்யுள்கள்‌
வெண்பாக்களாக இருக்கும்‌; ஒழுக்கத்தைப்‌ பற்றியே பேசும்‌.
மேற்கணக்கு நூல்களோ அகவல்‌ அல்லது கலிப்பா அல்லது
பரிபாடல்‌ என்னும்‌ செய்யுள்‌ இலக்கணத்தில்‌ அமைந்திருக்கும்‌.

கீழ்க்கணக்கு நூல்கள்‌ பதினெட்டும்‌ "சங்கம்‌ மருவிய நூல்‌
களாம்‌" என்று அறிஞர்கள்‌ வழிவழிக்‌ கூறிவருகின்றனர்‌. கீழ்க்‌
கணக்கு நூல்கள்‌ இயற்றியவர்களைப்‌ "பிற்சான்றோர்‌" என்று
பேராசிரியர்‌ குறிப்பிடுகின்றார்‌. இதை நோக்கின்‌ கீழ்க்கணக்கு
நூல்கள்‌ சங்கத்‌ தொகை நூல்களுக்கெல்லாம்‌ காலத்தால்‌
பிற்பட்டவையாம்‌ எனத்‌ தெளிவாகின்றது. சங்க காலத்துடன்‌
தொடர்பு கொண்டவை இந்‌ நூல்கள்‌  என்று ஊக்கலாம்‌.
சங்கம்‌ மறைந்துவரும்‌ காலத்திலோ, அது முற்றிலும்‌ இறுதியாக
மறைந்துவிட்டதன்‌ பிறகோ இந்நூல்கள்‌ தோன்றியிருக்க
வேண்டும்‌.


கீழ்க்கணக்கு நூல்கள்‌ அனைத்துக்கும்‌ காலவரை யிடுதலில்‌
பல இடையூறுகள்‌ உள்ளன. சில ஆய்வாளர்கள்‌ இவற்றைக்‌
கி.பி. 7 முதல்‌ 9ஆம்‌ நூற்றாண்டு வரையிலான காலத்துக்குள்‌
ஒடுக்குவர்‌. நாலடியாரில்‌ முத்தரைய மன்னர்‌ இருவரைப்‌
பற்றிய குறிப்புக்‌ காணப்படுகின்றது. அதில்‌ இவர்கள்‌ "பெரு
முத்தரையர்‌" என்று பாராட்டப்‌ பெறுகின்றனர்‌. இச்சான்று
ஒன்றை மட்டுங்‌ கொண்டு நாலடியார்‌ கி. பி. ஏழாம்‌ நூற்றாண்‌
டுக்கு முன்பு தோன்றியிருக்க முடியாது என்று சிலர்‌ கருதுவர்‌.
முத்தரையரைப்பற்றிய செய்திகள்‌ கி. பி. எட்டாம்‌ நூற்றாண்‌
டில்தான்‌ முதலில்‌ கல்வெட்டுகளில்‌ காணப்படுகின்றன. ஆகவே,
அன்னோரைப்‌ புகழ்ந்துரைக்கும்‌ நாலடியாரும்‌  கி. பி. எட்டாம்‌
நூற்றாண்டில்‌ இயற்றப்பெற்ற நூலாதல்‌ வேண்டும்‌ என்பது
ஒருதலை என்று சதாசிவபண்டாரத்தார்‌ கருதுகின்றார்‌.
இவ்விரு முத்தரையரும்‌ தனித்தனி மன்னர்களல்லர்‌, ஒருவனே
எனவும்‌, அவனும்‌ பெரும்பிடுகு முத்தரையன்‌ என்ற பெயரில்‌
வரலாற்றில்‌ வரும்‌ மன்னனே யாவன்‌ எனவும்‌ ஒரு கருத்து
ஆய்வாளரிடையே நிலவுகின்றது. இப்பெரும்பிடுகு முத்தரை
யனின்‌ பெயர்‌ செந்தலைக்‌ கல்வெட்டில்‌ காணப்படுகின்றது.
இவன்‌ கி.பி. 7ஆம்‌ நூற்றாண்டில்‌ வாழ்ந்தவனான முதலாம்‌
பரமேசுவர பல்லவனின்‌ உடன்‌ காலத்தவனாவன்‌. இக்கல்‌
வெட்டுக்‌ கூறுவதெல்லாம்‌ ஒரு மன்னனைப்‌ பற்றிய செய்தி
கானே யொழிய அவனுடைய பரம்பரையைப்‌ பற்றியதன்று.
இதை மட்டுங்கொண்டு கி. பி. ஏழாம்‌ நூற்றாண்டுக்கு முன்பு
தமிழ்‌ நாட்டில்‌ முத்தரையர்‌ என்ற ஒரு பரம்பரையே வாழ்ந்து
வரவில்லை என்னும்‌ ஒரு முடிவுக்கு வரமுடியாது. தமிழ்‌
நாட்டின்‌ வரலாற்றில்‌ கி. பி. 7ஆம்‌ நூற்றாண்டுக்கு முற்பட்ட
காலத்தை ஆராய்வதற்குத்‌ துணைபுரியக்கூடிய கல்வெட்டுகள்‌
தமிழ்நாட்டில்‌ கிடைக்கவில்லை என்பது இங்குக்‌ கருதத்தக்கது.
எனவே, கி.பி. 7ஆம்‌ நூற்றாண்டுக்கு முன்பும்‌ முத்தரையர்‌
வாழ்ந்து வந்திருக்கலாமாகையால்‌ அவர்களுள்‌ யாரையேனும்‌
நாலடியார்ச்‌ செய்யுள்கள்‌ பாராட்டியிருக்கக்கூடும்.

சங்ககால மன்னரின்‌ ஆட்சியையடுத்துக்‌ களப்பிரர்‌ என்னும்‌
ஓரின த்தவர்‌ தமிழகத்தின்மேல்‌ ப்டையெடுத்துவந்து, நாடெங்‌
கும்‌ கொலையும்‌, கொள்ளையும்‌, குழப்பமும்‌ விளைவித்தனர்‌.
தமிழர்‌ வாழ்வு சீரழிந்து போயிற்று. சேர, சோழ, பாண்டி
யரின்‌ கோல்‌ ஓய்ந்தது. களப்பிரர்‌ என்னும்‌ கொள்ளைக்கூட்‌
டத்தைச்‌ சேர்ந்த சிலர்‌ வாய்ப்பைப்‌ பயன்படுத்திக்கொண்டு
பெரும்பொருள்‌ ஈட்டி முத்தரையர் என்னும்‌ பெயரில்‌
நாடாளத் தொடங்கினர்‌ போலும்‌. எனவே, முத்தரையர்கள்‌
தமிழ்நாட்டில்‌ கி.பி. 7ஆம்‌ நூற்றாண்டில்‌ தோன்றியவர்கள்‌
என்று கொள்ளமுடியாது. களப்பிரர்‌ படையெடுப்பு 4,5ஆம்‌
நூற்றாண்டுகளில்‌ நேரிட்டது. ஆகவே, நாலடியாரில்‌ குறிப்‌
பிடப்படும்‌ பெருமுத்தரையர்கள்‌ இவ்விரு நூற்றாண்டைச்‌
சேர்ந்தவர்கள்‌ என்பதில்‌ ஐயமில்லை. இச்‌ சான்றைக்கொண்டு
நாலடியார்‌ கி.பி. 4 முதல்‌ 7ஆம்‌ நூற்றாண்டுக்‌ கால அளவில்‌
இயற்றப்பட்டதொரு நூலாகக்‌ கொள்ளத்தகும்‌. அண்மையில்‌
பேராசிரியர்‌ பி.ஜி.எல்‌. ஸ்வாமி, களப்பிரர்‌ கங்கரேயென்றும்‌,
அவர்‌ வெகு சிறு காலமே தமிழகத்தில்‌ ஆண்டனரெனவும்‌
கருதுகிறார்‌. இவற்றை ஒப்புக்கொள்வதற்கில்லை.

கீழ்க்கணக்கு நூல்களின்‌ இலக்கிய நடைக்கும்‌, சங்க நூல்‌
களின்‌ இலக்கிய நடைக்குமிடையே பல வேறுபாடுகள்‌ காணப்‌
படுகின்றன. இந்‌ நூல்களின்‌ நடை தெளிவாகவும்‌, தேவாரப்‌
பாடல்களின்‌ இனிய நடை போலவும்‌ அமைந்துள்ளது. சங்க
இலக்கிய நடையோ சுருக்கமானது; இக்‌ காலத்தில்‌ எளிதில்‌
பொருள்‌ விளக்கங்‌ காணமுடியாதது. கீழ்க்கணக்கு நூல்கள்‌
அனைத்தும்‌ ஒழுக்க நடைமுறைகளை வகுத்துக்காட்டுகின்றன.
சமண சமயம்‌ ஒழுக்கத்தையே உயிரினும்‌ மேலாக ஓம்பி வந்தது.
சமண ஒழுக்கம்‌ ஆரிய ஒழுக்கத்தோடு முரண்பட்டதாகும்‌. சமண
சமயம்‌ மிக உச்சநிலையில்‌ விளங்கிய காலம்‌ கி.பி. 2 முதல்‌
7ஆம்‌ நூற்றாண்டு தொடக்கம்‌ வரையில்‌ என்று கொள்ளலாம்‌.
எனவே, இக்‌ கால வரம்புக்குள்‌ பதினெண்‌ கீழ்க்கணக்கு நூல்கள்‌,
ஒரு சில தவிர்த்து, ஏனைய தோன்றியிருக்க வேண்டும்‌. அடுத்து
7ஆம்‌ நூற்றாண்டின்‌ பிற்பகுதி முதற்கொண்டு சைவ நாயன்‌
மார்களும்‌ வைணவ ஆழ்வார்களும்‌ தோன்றிக்‌ கடவுளிடத்தில்‌
அன்பு நெறியைப்‌ போற்றி வளர்த்து வரலானார்கள்‌. சமணமும்‌
வேத நெறியும்‌ பெளத்தத்துக்குக்‌ கடும்‌ எதிர்ப்பை மேற்கொள்ள
லாயின. அவ்வெதிர்ப்பை ஆற்றாது பெளத்தம்‌ தமிழகத்‌
தினின்றும்‌ மறைந்தே போயிற்று. இறுதியில்‌ சமணமும்‌ வைதிக
நெறியை எதிர்த்துப்‌ போரிடமாட்டாமல்‌, ஆற்றல்‌ குன்றி
அடங்கிவந்தது. வாய்ப்பும்‌ ஆக்கமுங்‌ குன்றும்‌ காலையில்‌
பதினெண்கீழ்க்கணக்கு நூல்களைப்‌ போன்ற உயர்ந்த நீதி
நூல்களும்‌ இலக்கியப்‌ படைப்புகளும்‌ தோன்றுவது எளிதன்று.
ஆகவே, இந்‌ நூல்கள்‌ கி.பி. ஏழாம்‌ நூற்றாண்டின்‌ முற்பகுதிக்‌
குள்‌ இயற்றப்பட்டிருக்க வேண்டும்‌ என்று கொள்ளுவது மிகை
யாகாது.

பதினெண்கழ்க்கணக்கு நூல்களுள்‌ பதினொன்று வாழ்க்கை
நெறியை விளக்குகின்றன ; ஐந்து திணையொழுக்கத்தை ஓது
கின்றன; ஒன்று காலத்தைப்பற்றியது; எஞ்சிய ஒன்று
இடத்தைப்பற்றியது. வாழ்க்கை நெறியை வகுத்துக்‌ காட்டும்‌
திருக்குறள்‌ கீழ்க்கணக்கு நூல்கள்‌ அனைத்திலும்‌ சிறந்த தாகப்‌
பாராட்டப்பட்டு வந்துள்ளது. களவழி நாற்பதும்‌ முதுமொழிக்‌
காஞ்சியும்‌ கடைச்சங்கப்‌ படைப்புகளாகக்‌ கருத இடமுண்டு.
களவழி நாற்பது என்பது ஒரு புறத்திணை நூல்‌ ; போரைப்‌
பாடுவது. சேரன்‌ கணைக்கால்‌ இரும்பொறையைச்‌ சோழன்‌
செங்கணான்‌ போரில்‌ வென்று சிறை செய்தான்‌. புலவர்‌
பொய்கையார்‌ அச்‌ சேரன்‌ அவையை அணி செய்து அமர்ந்திருந்‌
தவர்‌. அவர்‌ இந்‌ நூலைப்‌ பாடிச்‌ சோழனை மகிழ்வித்துச்‌
சேரனுக்கு விடுதலை பெற்றுக்கொடுத்தார்‌. இச்‌ செய்தியைச்‌
சுவைபடக்‌ கூறுவதுதான்‌ களவழி நாற்பது என்பது. இதன்‌
இறுதியில்‌ இணைக்கப்பட்டுள்ள பதிகம்‌ ஒன்று இதைப்‌ பொய்கை
யார்‌ இயற்றினார்‌ எனக்‌ கூறுகின்றது. பொய்கையார்‌ பாடிய
இரண்டு பாடல்கள்‌ புறநானூற்றில்‌ இடம்‌ பெற்றுள்ளன. இப்‌
பாடல்கள்‌ சேரமான்‌ கோக்கோதை  மார்பன்மீது பாடப்பெற்‌
றவை. களவழி பாடிய பொய்கையாரும்‌, இப்‌ புறப்பாட்டுகள்‌
பாடிய பொய்கையாரும்‌ ஒருவரே என்றும்‌, அவர்‌ கடைச்சங்க
காலத்தவர்‌ என்றும்‌ அறிஞர்‌ சிலர்‌ கருதுகின்றனர்‌. பொய்கை
யாரின்‌ பாடலுக்குப்‌ பரிசலொகச்‌ சேர மன்னன்‌ விடுதலை செய்யப்‌
பட்டான்‌ என்ற செய்தியைப்‌ பதிகம்‌ தெரிவிக்கின்றது. ஆனால்‌ 
இப்‌ போரைப்பற்றிக்‌ கூறும்‌ புறப்பாடல்‌ ஒன்று இச்‌ செய்திக்கு
முரணாக மற்றொரு குறிப்பைத்‌ தருகின்றது. இப்‌ பாடலை
இயற்றியவன்‌ சேரமான்‌ கணைக்கால்‌ இரும்பொறையேதான்‌.
போர்க்களத்தில்‌ தோல்வியுற்றுக்‌ குடவாயிற்‌ கோட்டத்தில்‌
சிறை செய்யப்பட்டிருந்த அம்‌ மன்னன்‌ நாவறண்டு கண்ணீர்‌
கேட்டான்‌. தண்ணீர்‌ காலந்தாழ்த்துக்‌ கொடுக்கப்பட்டது.
மானம்‌ மேலீட்டால்‌ அத்‌ தண்ணீரைக்‌ குடிக்க மறுத்து
உயிர்‌ நீத்தான்‌. உயிர்விடு முன்பு அவன்‌ மறச்சுவை ததும்பும்‌
இப்‌ புறப்பாட்டைப்‌ பாடினான்‌. தஞ்சை விசயாலய சோழன்‌
மேல்‌ பெற்ற வெற்றியைப்‌ பாடுவது களவழி நாற்பது என்று
குலோத்துங்கச்‌ சோழன்‌ உலாவின்‌ பழைய உரையாசிரியர்‌
ஒருவர்‌ கூறுகின்றார்‌ இவர்‌ கருத்து உண்மையாயின்‌
களவழி நாற்பது கி. பி. 850ஆம்‌ ஆண்டளவில்‌ இயற்றப்பட
டிருக்க வேண்டும்‌. எனவே, இவர்‌ கூற்று நம்பத்‌ தகுந்ததன்று.
களவழிப்‌ பதிகமும்‌ புறநானூற்றுப்‌ பாடலும்‌ அளிக்கும்‌ செய்தி
களே உண்மையெனத்‌ தோன்றுகின்றன.

களவழி கூறும்‌ வரலாற்றினைக்‌ கலிங்கத்துப்‌ பரணியும்‌ 
மூவருலாவும்‌  உறுதி செய்கின்றன. சேரமானின்‌ இறுதி என்ன
வாயிற்று என்று திட்டமாக அறிந்துகொள்ள முடியவில்லை .
களவழிப்‌ பதிகம்‌ எழுதியவரும்‌, புறநானூற்றுப்‌ பாடல்களின்‌
அடிக்‌ குறிப்பு எழுதியவரும்‌ வெவ்வேறு காலத்தவர்கள்‌ ஆவர்‌.
ஆகவே, அவர்கள்‌ ஒருவரோடொருவர்‌ முரண்பட்டுப்‌ பொய்ச்‌
செய்திகளைப்‌ புனைந்து எழுதி வைக்கத்‌ தேவையே இல்லை.
களவழிப்‌ பதிகம்‌ தரும்‌ செய்தி பொய்யாக இருந்திருக்குமாயின்‌
பிற்பட்டு எழுந்த நூல்களான கலிங்கத்துப்‌ ப்ரணியிலும்,
மூவருலாவிலும்‌ அது சேர்ந்திருக்காது.

கடைச்சங்கப்‌ புலவர்‌ பொய்கையார்‌ என்பார்‌ ஒருவர்‌
இருந்தார்‌ என்பது மறுக்க முடியாதது. அவர்‌ புறப்பாடல்‌
இரண்டும்‌  நற்றிணைச்‌ செய்யுள்‌  ஒன்றும்‌ யாத்துள்ளார்‌.
கடைச்சங்க காலத்தில்‌ செங்கணான்‌ என்ற சோழ மன்னன்‌
ஒருவன்‌ வாழ்ந்திருந்ததும்‌ உண்மையே. அன்பில்‌ செப்பேடு
களில்‌  குறிப்பிடப்படும்‌ நல்லடி என்பவன்‌ அவன்‌ மகன்‌
ஆவான்‌. அவனைப்பற்றிய செய்தி ஒன்று அகநானூற்றுப்‌ பாடல்‌
ஒன்றில்‌ கிடைக்கின்றது. சேர மன்னன்‌ கணைக்கால்‌ இரும்‌
பொறை என்பவனே புறநானூற்றுக்‌ கோக்கோதை மார்பனாக
இருக்கலாம்‌ என்பதில்‌ ஐயமின்று. எனவே, இச்‌ சான்றுகளைக்‌
கொண்டு களவழி நாற்பது கி. பி. மூன்றாம்‌ நூற்றாண்டில்‌
இயற்றப்பட்டதெனக்‌ கொள்ளலாம்‌.

முதுமொழிக்‌ காஞ்சியை இயற்றியவர்‌ கூடலூர்‌ கிழார்‌
ஆவார்‌. இவருடைய பாட்டு ஒன்று புறநானூற்றில்‌ இடம்‌ பெற்‌
றுள்ளது. கோச்‌ சேரமான்‌ யானைக்கட்சேய்‌ மாந்தரஞ்சேரல்‌
இரும்பொறை இறந்ததற்கு இவர்‌ உளம்‌ வருந்திப்‌ பாடிய
பாடல்‌ அது. இவருடைய பாடல்கள்‌ மூன்று குறுந்தொகை
யிலும்‌ இடம்‌ பெற்றுள்ளன. அச்‌ சேரமன்னன்‌ இப்‌ புலவரின்‌
நெருங்கிய நண்பனாக இருந்தவன்‌. அவனுடைய விருப்பத்தின்‌
மேல்‌ இவர்‌ ஐங்குறுநூறு என்னும்‌ நூலைத்‌ தொகுத்துக்‌ கொடுத்‌
தார்‌. இவர்‌ கடைச்சங்க காலத்தவர்‌ என்று இவருடைய புறப்‌
பாடலானும்‌, ஐங்குறுநூற்றுக்‌ தொகுப்பைக்‌  கொண்டும்‌
அறியலாம்‌.

களவு ஒழுக்கத்தைப்‌ பாடும்‌ ஆறு நூல்களான ஐந்திணை
யைம்பது, கார்‌ நாற்பது, திணைமொழி யைம்பது, ஐந்திணை
எழுபது, கைந்நிலை, திணைமாலை நூற்றைம்பது ஆகியவை
கி. பி. 4, 5ஆம்‌ நூற்றாண்டுகளில்‌ தோன்றியவை. அறவொழுக்‌
கத்தைக்‌ கூறும்‌ ஏனைய நூல்கள்‌ கி.பி. 5, 7ஆம்‌ நூற்றாண்டுகளில்‌
இயற்றப்பட்டிருக்க வேண்டும்‌. மக்கள்‌ தம்‌ வாழ்க்கையில்‌ சிறப்‌
பாகக்‌ கடைப்பிடிக்க வேண்டியது ஒழுக்கமேயாம்‌ என்று இந்‌
நூல்கள்‌ வலியுறுத்துவதாலும்‌, இவற்றின்‌ ஆசிரியர்கள்‌ பெரும்‌
பாலார்‌ சமணர்களாக இருப்பதாலும்‌, சமண சமயம்‌ உச்ச
நிலையை எய்தியிருந்தபோது, அதாவது சைவ வைணவ பக்தி
இயக்கம்‌ தோன்றும்‌ முன்னர்‌, இவை இயற்றப்பட்டிருக்க
வேண்டுமென்பது ஒருதலை. இவை கூறும்‌ அறம்‌ எச்‌ சமயத்து
மக்களுக்கும்‌ பொதுவானதாகும்‌. பொதுமறை வகுப்பது அக்‌
காலத்து இலக்கியச்‌ சிறப்புகளுள்‌ ஒன்றாகும்‌. இவ்வொழுக்க
நூல்கள்‌ யாவும்‌ இனிய, எளிய நடையில்‌, சுருக்கமான சொற்கட்‌
டுடன்‌ வெண்பாச்‌ செய்யுள்களால்‌ ஆக்கப்பட்டுள்ளன.

பதினெண்‌ கீழ்க்கணக்குத்‌ தொகுப்பில்‌ திருக்குறள்‌ தலைப்‌
பிடம்‌ பெறுகின்றது. பழமையான இலக்கியத்தில்‌ இது "முப்பால்‌"
என்றே குறிப்பிடப்படுகின்றது. திருக்குறள்‌ தோன்றிய காலத்‌
தைப்‌ பற்றி மிக ஆழ்ந்த கருத்து வேறுபாடுகள்‌ உண்டு. அத
னுடைய ஆசிரியரான திருவள்ளுவருக்குப்‌ பிற்கால இலக்கியங்‌
களில்‌ பல பெயர்கள்‌ வழங்குகின்றன. ஆனால்‌, அவருடைய
வாழ்க்கை வரலாற்றைப்பற்றிய உண்மை ஏதும்‌ புலப்படவில்லை
திருவள்ளுவர்‌ கடைச்சங்க காலத்தவர்‌ என்றும்‌, கி. பி. 1-3
நூற்றாண்டுகளுக்கிடையில்‌ வாழ்ந்தவர்‌ என்றும்‌ சிலர்‌ கூறுவர்‌.
திருக்குறளில்‌ மயிற்‌ பீலிகளைப்பற்றிய குறிப்பு ஒன்று வரு
கிறது. திருவள்ளுவர்‌ காலத்தில்‌ மயிற்பீலிகளை வண்டிகளில்‌
ஏற்றிக்கொண்டு போயினர்‌ என்று தெரிகிறது. சங்ககால மக்கள்‌
பருத்தியையும்‌ பட்டையும்‌ உடுத்தினர்‌. அதற்காக அவர்கள்‌
பருத்தியை வேண்டுமாயின்‌ வண்டிகளில்‌ ஏற்றிச்‌ சென்றிருக்கக்‌
கூடும்‌. ஆனால்‌, வண்டிகளில்‌ ஏற்றிப்‌ போமளவுக்கு மயிற்பீலிக்‌
குத்‌ தேவை என்ன இருக்கின்றது? பண்டைய கிரேக்க, ரோம
நாடுகளுடனும்‌, மேலே ஆசிய நாடுகளுடனும்‌, தமிழகம்‌ விரிவான 
தொரு கடல்‌ வாணிகம்‌ செய்து வந்த காலத்தில்‌ மயில்‌ தோகை
இங்கிருந்து பெருமளவுக்கு ஏற்றுமதி செய்யப்பட்டு வந்தது.
எனவே, ஏற்றுமதிக்கெனவே மயில்‌ தோகைகளைக்‌ கட்டுகளாகக்‌
கட்டி வண்டிகளில்‌ ஏற்றிக்கொண்டு வணிகர்கள்‌. துறைமுகப்‌
பட்டினங்கட்குச்‌ சென்றிருப்பர்‌. அதை நேரில்‌ கண்டவராகிய
திருவள்ளுவர்‌ மயில்தோகை வண்டியைக்‌ தம்‌ குறளில்‌ உவமை
காட்டியிருப்பார்‌. ஆதலால்‌ அவர்‌ சங்ககாலத்துக்கும்‌ முந்திய
தொரு காலத்தில்‌ வாழ்ந்தவராவார்‌ என்று சில ஆய்வாளர்‌
மொழிவர்‌. கடைச்‌ சங்கத்தாரின்‌ பார்வைக்கு வந்த இறுதியான
நூல்‌ திருக்குறள்‌ என்றும்‌, அவர்கள்‌ முதலில்‌ ஏற்றுக்கொள்ள
மறுத்தனர்‌ என்றும்‌. பிறகு அதை ஏற்றுக்‌ கொண்டனர்‌ என்றும்‌,
கடைச்‌ சங்கம்‌ கலைவதற்கு இந்‌ நிகழ்ச்சியும்‌ ஒரு காரணம்‌ ஆகு
மென்றும்‌ கூறும்‌ ஒரு புராண வரலாறும்‌ உண்டு. இதைக்‌
கொண்டு திருவள்ளுவர்‌ காலத்தைக்‌ கி. பி. மூன்றாம்‌ நூற்‌
றாண்டு என்று சிலர்‌ அறுதியிடுகின்‌ றனர்‌ .

வடமொழி நூல்களான கெளடிலியம்‌, காமந்தகம்‌, வாத்ச
யாயனம்‌ ஆகியவை கி. மு. ஆறாம்‌ நூற்றாண்டில்‌ எழுந்தவை.
இவற்றினின்றும்‌ பல கருத்துக்களைத்‌ திருவள்ளுவர்‌ ஏற்றுக்‌
கொண்டு அவற்றைத்‌ தம்‌ நூலில்‌ சேர்த்திருக்கின்றார்‌ என்றும்‌,
அதனால்‌ திருவள்ளுவர்‌ கி. பி. ஏழாம்‌ நூற்றாண்டில்‌ வாழ்ந்தவர்‌
என்றும்‌ கருதுபவர்‌ உளர்‌. கெளடிலியரின்‌ அர்த்தசாத்‌
திரத்துக்கும்‌ இருக்குறளுக்குமிடையே கருத்து ஒற்றுமைகள்‌ பல
காணப்படுவது உண்மையே. ஆனால்‌, மனு, காமந்தகர்‌, வாத்ச
யாயனர்‌ ஆகியவர்கட்கும்‌ திருவள்ளுவருக்குமிடையே ஆழ்ந்த
கருத்து வேறுபாடுகளும்‌ உண்டு.

திருக்குறளானது இல்லறத்தையும்‌, மகளிரின்‌ கற்புத்திறத்‌
தையும்‌ சிறப்பித்துப்‌ பேசுகின்றது. இப்‌ பண்புகள்‌ மனுதர்மத்‌
துக்குப்‌ புறம்பாகும்‌. வாத்சயாயனரின்‌ காமசூத்திரத்துக்கும்‌
திருவள்ளுவரின்‌ காமத்துப்பாலுக்கும்‌ எவ்விதமான தொடர்பும்‌
இல்லை. பண்டைய தமிழகத்தின்‌ திணை ஒழுக்க மரபு அடிப்‌
படையில்‌ காதலன்‌-காதலி, கணவன்‌-மனைவி ஆகியவரின்‌
வாழ்க்கை நெறியைத்‌ திருவள்ளுவர்‌ வகுத்திருக்கின்றார்‌. ஒத்த
தலைவனும்‌ தலைவியும்‌ ஒருவரை யொருவர்‌ நேராகக்‌ காணலும்‌,
அவர்களை ஊழானது கூட்டுவிக்க, இருவரும்‌ ஒருவர்மேல்‌
ஒருவர்‌ காதல்‌ கொள்ளுவதும்‌, பிறகு அவர்கள்‌ திருமணம்‌
செய்துகொள்ளுவதும்‌, இடையில்‌ ஏதோ ஒரு காரணத்தை
முன்னிட்டு அவர்களுக்குள்‌ சிறிது காலம்‌ பிரிவு ஏற்படுவதும்‌,
மனைவி கணவன்பால்‌ ஊடுவதும்‌, கணவன்‌ ஊடலைத்‌ தீர்த்து
வைப்பதும்‌, பிறகு அவர்கள்‌ கூடுவதும்‌ தமிழரின்‌ வாழ்க்கை
முறையெனச்‌ சங்க இலக்கியங்கள்‌ கூறுகின்றன. அத்தகைய
வாழ்க்கையை விளக்கியே திருவள்ளுவர்‌ காமத்துப்பால்‌ இயற்றி
யுள்ளார்‌. ஆனால்‌ வாத்சயாயனரோ ஆடவரும்‌ பெண்டிரும்‌
ஒருவரோடொருவர்‌ கலந்து சிற்றின்பம் துய்க்கும்‌ வகைகளையும்‌,
அச்‌ சிற்றின்பத்தைத்‌ தூண்டிவிடக்கூடிய இலக்கண முறைகளை
யும்‌ வகுக்கின்றார்‌. சங்க நூல்கள்‌ பல அகப்பொருளைக்‌ கூறுவன.
சங்கப்‌ புலவர்களுக்குச்‌ சிற்றின்ப நுகர்ச்சியைக்‌ கூறுவது ஓரு
கலையாக இருந்து வந்தது. அவர்கள்‌ அனைவருமே வாத்சயாயன
ரிடம்‌ காம நூல்‌ பயின்றவர்கள்‌ என்று கூறுவது எள்ளற்‌
கிடமா கும்‌. எனவே, பண்டைய தமிழ்‌ முறையிலேயே திரு
வள்ளுவரும்‌ காமத்துப்பாலைப்‌ பாடினார்‌ என்பதில்‌ ஐயமில்லை.
புலன்‌ நுகர்ச்சியும்‌ காதல்‌ வாழ்வும்‌ உலகமக்கள்‌ அனை
வருக்குமே பொதுவாகலின்‌ வாத்சயாயனரிடம்‌ அவற்றை அறிந்து
கொள்ளவேண்டிய தேவைதிருவள்ளுவருக்கு ஏற்பட்டிராது.

போருக்குச்‌ செல்லுவதும்‌, பகைவர்‌ கோட்டைகளை
முற்றுகை யிட்டழிப்பதும்‌, பகைக்கு அஞ்சி அரண்கள்‌ கட்டிக்‌
கொண்டு வாழ்வதும்‌, பகைவரின்‌ முற்றுகைகளை எதிர்த்து முறி
யடிப்பதும்‌ உலக நாடுகள்‌ ஒவ்வொன்றும்‌ இயல்பாகவே மேற்‌
கொண்டிருந்த தற்காப்பு முறைகளாகும்‌. இவற்றை ஒரு நாடு
பிறிதொரு நாட்டினரிடமிருந்து கற்றுக்கொண்டிருக்கவேண்டும்‌
என்று கருத முடியாது. எனவே, திருவள்ளுவருக்கும்‌ கெளடிலி
யருக்கு மிடையே புறத்திணை ஒழுக்கத்தைக்‌ கூறும்‌ வகையில்‌
ஏதேனும்‌ ஒற்றுமைக்‌ கூறுபாடுகள்‌ காணப்படுமாயின்‌ அவை நேர்‌
வாட்டாக ஏற்பட்டனவே அன்றித்‌ திருவள்ளுவர்‌ கெளடிலியரிட
மிருந்து இக்‌ கருத்துகளை ஏற்றுக்கொண்டார்‌ என்று திட்ட
மாய்க்‌ கூற இயலாது.

திருக்குறளில்‌ வடசொற்‌ கலப்பு உளதென்றும்‌, அதனால்‌ அந்‌
நூல்‌ காலத்தால்‌ சாலவும்‌ பிற்பட்ட தெனவும்‌ சிலர்‌ கருதுவர்.
ஆரியரின்‌ குடியேற்றம்‌ விரிவடைந்து வந்ததனாலேயே தமிழில்‌
வடசொற்‌ கலப்புப்‌ பெருகியிருக்கவேண்டும்‌ என்ற நெருக்கடி
யில்லை. அறிஞர்கள்‌ எதைப்பற்றி எழுதுகின்றார்கள்‌ என்பதை
யும்‌ நோக்க வேண்டும்‌. அவர்கள்‌ எழுதும்‌ பொருளுக்கு ஏற்ற
வாறு அயல்‌ மொழிச்‌ சொற்களின்‌ கலப்புக்‌ கூடியும்‌ குன்றியும்‌
காணப்படுவது இயல்பே. ஆகவே, வடசொற்‌ கலப்பைக்‌
கொண்டு திருக்குறளின்‌ காலம்‌ சாலவும்‌ பிற்பட்டதெனக்‌
கூறுவதில்‌ எவ்வகையினும்‌ பொருத்தமேயில்லை. தமிழகத்தில்‌
கி. பி. 1-2ஆம்‌ நூற்றாண்டுகளிலேயே ஆரியச்‌ சொற்கள்‌ பல
தமிழில்‌ இடம்‌ பெற்றுவிட்டன. சங்கப்‌ புலவர்களுள்‌ சிலர்‌
பார்ப்பனக்‌ குலத்தைச்‌ சார்ந்தவர்கள்‌ என்பது இங்கு நோக்கத்‌
தக்கது.

சங்க நூல்களில்‌ காணப்படும்‌ கருத்துகளுக்கும்‌ திருவள்ளு
வரின்‌ கருத்துகளுக்கும்‌ சிற்சில இடங்களில்‌ நெருங்கிய உடன்‌
பாடு காணப்படுகின்றது. அவற்றுள்‌ சில பின்வருமாறு.

நாடாது நட்டலில்‌ கேடில்லை நட்டபின்‌   
வீடில்லை நட்பாள்‌ பவர்க்கு. குறள்‌ 791   

பெரியோர்‌   
நாடி நட்பி னல்லது   
நட்டு நாடார்தம்‌ ஓட்டியோர்‌ திறத்தே. -நற்றிணை22   

பெயக்கண்டும்‌ நஞ்சுண்‌ டமைவர்‌ நயத்தக்க   
நாகரிகம்‌ வேண்டு பவர்‌.  குறள்‌ 580   

முந்தை இருந்து நட்டோர்‌ கொடுப்பின்‌   
நஞ்சும்‌ உண்பர்‌ நனிநா கரிகர்‌. நற்றிணை 255   

பேதைமை ஒன்றோ பெருங்கிழமை என்றுணர்க   
நோதக்க நட்டார்‌ செயின்‌. குறள்‌ 806   

பேதைமையால்‌ பெருந்தகை கெழுமி   
நோதகச்‌ செய்ததொன்று உடையேன்‌ கொல்லோ. - குறுந்தொகை 230    

மேலே கொடுக்கப்பட்டுள்ள எடுத்துக்காட்டுகளிலிருந்து
திருக்குறளுக்கும்‌ சங்க இலக்கியங்களுக்குமிடையே பொதுவாகக்‌
காணப்‌ பெறும்‌ கருத்து ஒற்றுமைகளை அறிந்து கொள்ளலாம்‌.
இங்குச்‌ சங்க இலக்கியக்‌ கருத்துகள்‌ முந்தியனவா, அன்றிக்குறள்‌
கருத்துகள்‌ முந்தியனவா என்னும்‌ கேள்வி எழுகின்றது. சங்கப்‌
பாட்டுகளில்‌ பல அரிய அறிவுரைகளும்‌ அறவுரைகளும்‌ பொதிந்து
கிடக்கின்‌றன என்பதும்‌, அறநெறிகளை விளக்கிக்‌ காட்டவே
அப்‌ பாட்டுகளில்‌ பல இயற்றப்பட்டன என்பதும்‌ அனைவரும்‌
அறிந்த உண்மை. எனவே, அக்‌ கருத்துகளைத்‌ திருவள்ளுவர்‌
கம்‌ நூலிலும்‌ எடுத்துக்‌ கூறினார்‌ என்பதில்‌ இழுக்கு ஏதும்‌
இல்லை. ஆனால்‌, மிகச்‌ சிறந்த உலக அறிஞர்களுள்‌ ஒருவரெனப்‌
பாராட்டப்‌ பெறும்‌ திருவள்ளுவருக்கே பல உயர்ந்த கருத்துகள்‌
தோன்ற, அவற்றை அவர்‌ குறட்பாக்களில்‌ பொதிந்து வைத்‌
தார்‌ என்பதிலும்‌ பேருண்மை உண்டு. கடைச்‌ சங்ககாலத்‌
திலேயே திருக்குறளிலிருந்து பல அரிய கருத்துகளைப்‌ புலவர்‌
கள்‌ எடுத்தாளத்‌ தொடங்கிவிட்டனர்‌. 34ஆம்‌ புறப்பாட்டில்‌ அதன்‌ ஆசிரியர்‌, "என்‌ அறம்பாடிற்றே" என்று கூறுகின்றார்.
அறம்‌ என்னும்‌ சொல்‌ திருக்குறளையே குறிக்கும்‌.

திருவள்ளுவருக்குப்‌ "பொய்யில்‌ புலவன்‌" என்றொரு சிறப்புப்‌
பெயர்‌ வழங்கி வருகின்றது. திருக்குறளிலிருந்து மேற்கோள்‌
கள்‌ எடுத்து ஆள்வதோ, குறள்‌ கருத்துகளை அப்படியே  தம்‌
நூலில்‌ விரவிப்‌ பாடுவதோ சங்கப்‌ புலவர்கள்‌ மேற்கொண்‌
டிருந்த வழக்கமாகக்‌ காணப்படுகின்றது. எனவே, கடைச்சங்க
காலத்தின்‌ தொடக்கத்திலேயே திருவள்ளுவர்‌ அழியாப்‌ புகழ்‌
பெற்றுவிட்ட தம்நூலை இயற்றிருக்க வேண்டுமென்பது அறியக்‌
கிடக்கின்றது. அப்பெரியார்‌ கி. பி. முதலாம்‌ நூற்றாண்டில்‌
வாழ்ந்திருக்க வேண்டுமெனத்‌ தோன்றுகின்றது.

மணிமேகலையும்‌ சிலப்பதிகாரமும்‌ தோன்றிய காலத்தை
அடுத்து நோக்குவோம்‌. சங்கம்‌ மருவிய இவ்விரு காப்பியங்களும்‌
தமிழ்மொழியில்‌ மிகச்‌ சிறந்த இலக்கியங்களாக விளங்கி
வருகின்றன. சிலப்பதிகாரத்துக்கு உரை கண்ட அடியார்க்கு
நல்லார்‌ அந்‌ நூல்‌ உரைப்பாயிரத்தின்‌ உரையில்‌, "அவர்‌ (சாத்‌
தனார்‌) மணிமேகலைப்‌ பெயரால்‌ அவள்‌ துறவே துறவாக
அறனும்‌ வீடும்‌ பயப்ப ஒரு காப்பியம்‌ செய்து அமைத்தனம்‌ எனக்‌
கேட்டு, இளங்கோவடிகள்‌ விரும்பி இவ்விரண்டனையும்‌ ஒரு
காப்பியமாக்கி..." என்று எழுதுகின்றார்‌. சிலப்பதிகாரத்துக்கு
முன்பே மணிமேகலை இயற்றப்பட்டுவிட்டதென இதனால்‌ அறி
கின்றோம்‌. ஆனால்‌, இவ்விரு காப்பியங்கட்கும்‌ இடையிட்ட
காலம்‌ மிகவும்‌ குறுகியதாகவே இருக்கவேண்டும்‌. எனினும்‌, இவ்‌
விரு நூல்களும்‌ ஒரே வரலாற்றின்‌ இரு கணுக்களை அமைந்‌
துள்ளன.

மணிமேகலையின்‌ பதிகத்தில்‌ ஆசிரியரின்‌ பெயர்‌ கூல
வாணிகன்‌ சாத்தன்‌" என அறிவிக்கப்படுகின்றது. சிலப்பதி
காரத்தின்‌ உரைப்‌ பாயிரத்தில்‌ இவர்‌ "தண்டமிழ்ச்‌ சாத்தன்‌"
என்றும்‌, "மதுரைக்‌ கூலவாணிகன்‌ சாத்தன்" என்றும்‌ குறிப்பிடப்‌
படுகின்றார்‌. இளங்கோவடிகளைக்‌ கூலவாணிகன்‌ சாத்தனார்‌
சிலப்பதிகாரத்தை இயற்றும்படி வேண்டினார்‌ என்று இக்‌ காப்பி
யத்தின்‌ உரைப்பாயிரம்‌ கூறுகின்றது.

கண்ணகியின்‌ வஞ்சினத்தால்‌ பாண்டி நாடு பல இன்னல்‌
களுக்கு உட்படலாயிற்று என்றும்‌, பாண்டியன்‌ சாந்தி செய்ய
மழைத்‌ தொழில்‌ என்றும்‌ மாறாதாயிற்றென்றும்‌, அது கேட்டுக்‌
கடல்சூழ்‌ இலங்கைக்‌ கயவாகு என்பான்‌ கண்ணகிக்குத்‌ தானும்‌
பாடி விழாக்கோள்‌ பன்முறை எடுத்தான்‌ என்றும்‌ இளங்கோவடி
களின்‌ உரைபெறு கட்டுரை அறிவிக்கிறது. இலங்கையின்‌
வரலாற்றுக்கோவையான மகாவமிசத்தின்படி கயவாகு
என்றொரு மன்னன்‌ கி. பி. 171-196 ஆண்டுகளில்‌ இலங்கையை
ஆண்டு வந்தான்‌ என்னும்‌ செய்தியை அறிகின்றோம்‌. செங்குட்டு
வனும்‌ கயவாகுவும்‌ உடன்காலத்தவர்‌ என்பதையும்‌, கண்ணகியின்‌
வாணாளுக்குப்‌ பின்னர்‌ நடைபெற்ற விழாக்களில்‌ கயவாகுவும்‌
கலந்துகொண்டான்‌ என்பதையும்‌ மறுப்போரும்‌ உளர்‌.

பதிற்றுப்பத்தில்‌ ஐந்தாம்‌ பத்துக்குப்‌ பாட்டுடைத்‌ தலைவன்‌
சேரன்‌ செங்குட்டுவன்‌, சிங்களத்து மன்னன்‌ கயவாகுவைப்‌
பற்றியோ, கண்ணகிக்குச்‌ செங்குட்டுவன்‌ எடுப்பித்த தெய்வப்‌
படிமத்தைப்‌ பற்றியோ, அவன்‌ அதைப்‌ படைக்க வடநாட்டி
னின்றும்‌ கல்‌ கொண்டு வந்ததைப்‌ பற்றியோ அந்‌ நூலில்‌ குறிப்பு
ஒன்றும்‌ காணப்படவில்லை . செங்குட்டுவன்‌ கற்கொணர்த்து
கண்ணகிக்குப்‌ படிவம்‌ அமைத்ததைக்‌ கூறும்‌ மணிமேகலை
கயவாகுவைப்பற்றி ஒன்றும்‌ தெரிவிக்கவில்லை. இவ்வைந்தாம்‌
பத்தைப்‌ பாடிய பரணரும்‌ இந்‌ நூலிலேயோ, தாம்‌ பாடிய
ஏனைய பாடல்களிலேயோ கண்ணகிக்குச்‌ சிலை எடுத்ததைப்‌
பற்றியோ, கயவாகுவைப்‌ பற்றியோ ஒரு குறிப்பும்‌ கொடுக்க
வில்லை.இதற்குத்‌ தக்க காரணம்‌ இன்னதெனப்‌ புலப்படவில்லை;
சிலர்‌ காட்டுங்‌ காரணங்களும்‌ பொருத்தமானவையாகத்‌ தோன்ற
வில்லை. இவ்‌ வைந்தாம்‌ பத்தைப்‌ பரணர்‌ பாடவில்லை யெனவும்‌
இதன்‌ பாட்டுடைத்‌ தலைவனான கடல்பிறக்கோட்டிய செங்‌
குட்டுவனும்‌ கண்ணகிக்குச்‌ சிலை எடுப்பித்த சேரன்‌ செங்குட்டுவ
னும்‌ ஒருவரல்லர்‌; இரு வேறு வேந்தர்கள்‌ என்றும்‌ சிலர்‌
கூறுவர்‌. இதற்குப்‌ போதிய சான்றுகள்‌ அளிக்கப்படவில்லை.

இளங்கோவடிகள்‌ சிலப்பதிகாரத்தின்‌ ஆசிரியர்‌ என்பதையும்‌
அவர்‌ சேரன்‌ செங்குட்டுவனின்‌ இளவல்‌ என்பதையும்‌ அந்‌ நூற்‌
பதிகமே தெரிவிக்கின்றது. இக்காப்பியத்தின்‌ வரந்தரு காதையில்‌
இளங்கோவடிகள்‌  "வேள்விச்‌ சாலையில்‌ வேந்தன்‌ போந்தபின்‌
யானுஞ்‌ சென்றேன்" என்று கூறுகின்றார்‌. எனவே, இம்‌
மாபெருங்‌ காப்பியத்தின்‌ ஆசிரியர்‌ இன்னார்‌ எனத்‌ தேடி இடர்ப்‌
படவேண்டியதில்லை. ஆகவே, சிலப்பதிகாரக்‌ கதை வரலாற்றுச்‌
சான்றுடையது என்பதில்‌ ஐயமேதுமின்று. சேர நாட்டில்‌ பகவதி
என்னும்‌ பெயரில்‌ கண்ணகி வழிபாடு நடைபெற்று வருகின்றது.
ஒற்றை முலைச்சியம்மனுக்காக்கிய கோயிலும்‌ அங்கு ஒன்று
உண்டு. கயவாகு என்ற சிங்கள மன்னன்‌ இலங்கையில்‌ பத்தினி
வழிபாட்டைத்‌ தொடங்கிவைத்தான்‌. இலங்கை மக்களும்‌ ஆடி
மாதந்தோறும்‌ பத்தினி விழா எடுத்து வந்தனர்‌. இன்றும்‌ இவ்‌
விழா நடைபெற்று வருகின்றது. அவ்விழாவில்‌ பத்தினிக்‌ கல்‌
ஒன்றைத்‌ திருவீதிஉலா எடுப்பித்தல்‌ வழக்கமாகவும்‌ உள்ளது.
அவ்விழாவுக்கு அந்‌ நாட்டில்‌ "பெரிஹரா" என்று பெயர்‌ வழங்கு
கின்றது. பெரிஹரா என்றால்‌ "பிராகாரம்‌" (சுற்றி வருதல்‌)என்று
பொருள்‌. இலங்கையின்‌ வடக்கிலும்‌, கிழக்கிலும்‌ பல இடங்‌
களில்‌ கண்ணகி கோயில்கள்‌ எழுப்பட்டிருந்தன. இன்றும்‌ சில
இடங்களில்‌ கண்ணகி வழிபாடு தொடர்ந்து நடைபெற்று வரு
கின்றது. சென்ற நூற்றாண்டில்‌ யாழ்ப்பாணம்‌ ஆறுமுக
நாவலர்‌ சமணப்‌ பெண்‌ தெய்வமான கண்ணகியைத்‌ தமிழர்‌
வணங்கலாகாகதெனத்‌ தடுத்துப்‌ பல கண்ணகி கோயில்களை.
இராசராசேசுவரி கோயில்களாக மாற்றி அமைப்பித்தார்‌ எனக்‌
கூறுவர்‌ .

சிலப்பதிகார த்தில்‌ உலக இயல்புக்குப்‌ புறம்பான தெய்விக
நிகழ்ச்சிகள்‌ பல சேர்ந்துள்ளன. கடவுளர்‌ வானத்தில்‌ பறப்பது,
மக்கள்‌ உருமாறுவது, கற்புடைய பெண்ணைத்‌ தீயும்‌ இண்ட
அஞ்சுதல்‌, கடவுளர்‌ உலகுக்கு வந்து மக்களுடன்‌ நேருக்கு நேர்‌
உரையாடுவது, கவுந்தியடிகளின்‌ கோபத்தினால்‌ இரு தூர்த்தர்‌
கள்‌ நரிகளாகியது, கண்ணகியின்‌ சினத்தினால்‌ மதுரை மாநகர்‌
தீக்கிரையானது, கண்ணகியும்‌ கோவலனும்‌ வானுலகேறியது
முதலிய பல செய்திகள்‌ நம்பத்தகாத நிகழ்ச்சிகளாக உள்ளன.
எனினும்‌, அவற்றைக்‌ கொண்டு கண்ணகியின்‌ வரலாற்றையே
முற்றிலும்‌ ஒரு புனைகதை என்று தள்ளிவிடக்கூடாது.

இளங்கோவடிகள்‌ இயற்றிய கண்ணகியின்‌ கதை இலக்கியக்‌
துக்குப்‌ புதியதொன்றன்று எனவும்‌, ஏற்கெனவே தமிழ்‌ இலக்கி
யத்தில்‌ உள்ள செய்திகள்‌ சிலவற்றைக்‌ கொண்டு இளங்கோ
வடிகள்‌ சிலப்பதிகாரத்தைப்‌ பாடினார்‌ என்றும்‌ சிலர்‌ கூறுவர்‌.
நற்றிணைப்‌ பாட்டு ஒன்றில்‌, "ஏதிலாளன்‌ கவலை கவற்ற
ஒருமுலையறுத்த திருமா வுண்ணி" என்னும்‌ குறிப்பு ஒன்று
உள்ளது. இத்‌ "திருமா வுண்ணி" என்னும்‌ பெயர்‌ கண்ணகியைச்‌
சுட்டுகின்றது என்று கருதுவர்‌. கூர்ந்து நோக்கின்‌ இத்‌ திரு
மாவுண்ணியைப்‌ பற்றிய செய்திக்கும்‌, கண்ணகி வரலாற்றுக்கும்‌
இடையே உற்ற முரண்பாடு நன்கு விளங்கும்‌. திருமாவுண்‌
ணியைப்‌ பற்றிக்‌ "கேட்டோ ரனையா ராயினும்‌, வேட்டோ
நல்லது பிறரின்‌ னாரே" (அஃதாவது, கேட்டார்களாயினும்‌
அவளிடத்து அன்பு வைத்தவர்‌ மட்டும்‌ வருந்துவரேயன்றிப்‌
பிறர்‌ வருந்தார்‌) என்று அந்நற்றிணைப்‌ பாடல்‌ கூறுகின்றது.
ஏதிலாளன்‌ செயலாலே கவலையுற்ற திருமாவுண்ணி என்பாள்‌
ஒரு பரத்தையாதல்‌ வேண்டும்‌. தான்‌ காதலித்த தலைவன்‌
தன்னைக்‌ கைவிட்ட காரணத்தினால்‌ வெகுண்டு அவள்‌ தன்‌ இரு
முலைகளில்‌  ஒன்றை அறுத்துக்‌ கொண்டனள்‌. அச்‌ செயல்‌
கேட்ட அனைவருங்‌ அவளிடத்து இரக்கங்‌ கொண்டனர்‌ ;
ஆனால்‌, அவள்‌ செய்கைக்கு அவர்கள்‌ வருந்தவில்லை. அவளி
டத்தில்‌ அன்புடையவர்கள்‌ மட்டுமே வருத்தமுற்றனர்‌. இப்‌
பாடல்‌ பரத்தை ஒருத்தி பாணற்காயினும்‌, விறலிக்காயினும்‌
கன்‌ இன்னலைச்‌ சொல்லுவது போன்று அமைத்த அகத்துறைப்‌
பாடலாகும்‌. எனவே, இத்‌ திருமாவுண்ணியின்‌ கதையே சிலப்‌
பதிகாரம்‌ என்னும்‌ மாபெருங்‌ காப்பியமாக மலர்ந்தது என்று
கருதுவது பொருத்தமற்றதாகும்‌. தன்னைக்‌ கைவிட்ட கணவன்‌
மேல்‌ வெகுண்ட பெண்கள்‌ தன்‌ முலையொன்றை அறுத்துக்‌
கொள்ளும்‌ வழக்கம்‌ தமிழகத்தில்‌ அந்நாளில்‌ உண்டுபோலும்‌.
கண்ணியைப்பற்றிய வரையில்‌ அவளிடத்து அன்பு வைக்கவர்‌
கள்‌ என்றும்‌, அன்பு வையாதவர்கள்‌ என்றும்‌ வேறுபாடுகள்‌
வகுக்கும்‌ மரபு இலக்கியத்தில்‌ காணப்படவில்லை யாகையால்‌
கண்ணகி வேறு, திருமாவுண்ணி வேறு என்று கொள்ளவேண்டும்‌.
ஒருமுலையை திருகி எறிந்த பெண்களின் கதைகள் பெளத்த சாசனங்களிலும்‌ இடம்‌ பெற்றுள்ளன.

சிலப்பதிகாரம்‌, மணிமேகலை ஆகிய இரு காப்பியங்களும்‌ 
கி .பி. 8ஆம்‌ நூற்றாண்டிலோ, அதற்குப்‌ பிந்தியோ கற்பனை
செய்யப்பட்ட இலக்கியப்புரட்டுகள்‌ என்றும்‌, இக்‌ காப்பியங்கள்‌
கூறும்‌ வரலாறுகள்‌ நிகழ்ந்த காலத்திலேயே தாமும்‌ வாழ்ந்திருந்த
காகக்‌ கூறும்‌ பெயரில்லாப்‌ பொய்யர்‌ எவரோ இவற்றைப்‌
புனைந்து விட்டனர்‌ என்றும்‌ கே. ஏ. நீலகண்ட சாஸ்திரி கருது
கின்றார்‌. தமிழ் காட்டில்‌ கோவலன்‌ கதை பாமர மக்களிடையே
வேறு விதமாகவும்‌ வழங்கி வருகின்றதாகையால்‌ சிலப்பதிகாரக்‌
கதையை நம்பத்தகாத வெறும்‌ புரட்டு என்பார்‌ எஸ்‌. வையா
புரிப்‌ பிள்ளை அவர்களும்‌. இவர்களுடைய கருத்துகளை
ஆழ்ந்து ஆய்பவர்கட்கு அவற்றின்‌ பயனின்மை நன்கு புலப்படும்‌ .
கண்ணகி வரலாற்றுடன்‌ தொடர்புகொண்ட பெரிஹராவிழா
இலங்கையில்‌ பல காலமாக நடைபெற்றுவருவதும்‌, கண்ணகி
வழிபாட்டைக்‌ கயவாகுவுடன்‌ இராசாவளி தொடர்புறுத்து
வதும்‌ கண்ணகியினுடைய படிவம்‌ என்று நம்பக்கூடிய
வெண்கலச்‌ சிலை ஒன்று இலங்கையில்‌ கண்டெடுக்கப்பட்டதும்‌
சிலப்பதிகாரத்தின்‌ அடிப்படை வரலாற்றுக்‌ கூறுகளை மெய்ப்பிக்‌
கின்றன.

வடநாட்டில்‌ வாழ்ந்திருந்த புகழ்பெற்ற பெளத்த
நூலாசிரியரான புத்தகோசரும்‌, பாலி மொழியில்‌ பல
நூல்களை இயற்றியுள்ள புத்த தத்தரும்‌ உடன்காலத்‌
கவர்கள்‌ ஆவார்கள்‌. இருவரும்‌ கி. பி. ஐந்தாம்‌ நூற்‌
றாண்டில்‌ வாழ்ந்தவர்கள்‌. "அபிதம்மாவதாரம்" என்னும்‌
பெயருள்ள தம்‌ நூலில்‌ புத்த தத்தர்‌ தம்‌ காலத்தில்‌
வளமலிந்து ஓங்கி நின்ற காவிரிப்பூம்பட்டினத்தைப்‌ பற்றிய
செய்திகள்‌ சிலவும்‌ தந்துள்ளார்‌. களப குலத்து மன்னனான
அச்சுதவிக்கந்தன்‌ என்பவன்‌ ஆட்‌சியில்‌தான்‌ "விநய விநிச்சயம்‌"
என்னும்‌ தம்‌ நூலை எழுதி முடித்ததாக அவர்‌ அந்‌ நூலின்‌
முடிவுரையில்‌  குறித்துள்ளார்‌. தமிழ்நாட்டின்‌ வரலாற்றில்‌
கி. பி. 5ஆம்‌ நூற்றாண்டுக்குப்‌ பிறகுதான்‌ களப்பிரரும்‌, அச்சுத
விக்கந்தனும்‌ தலைகாட்டுகின்றனர்‌. காவிரிப்பூம்பட்டினமானது
அவர்கள்‌ காலமாகிய கி. பி. 5ஆம்‌ நூற்றாண்டில்‌ மிகவும்‌ செழிப்‌
புற்று விளங்கியிருக்கவேண்டுமென்பதில்‌ ஐயமில்லை.

மேலும்‌ மணிமேகலை, சிலப்பதிகாரம்‌ ஆகிய இவ்விரு
காப்பியங்களும்‌ சில அரசியல்‌ அமைப்புகளைப்பற்றிக்‌ கூறு
கின்றன. அவற்றைக்கொண்டு எட்டுத்தொகை, பத்துப்பாட்டு
ஆகியவற்றுக்குப்‌ பிற்பட்ட ஒரு காலத்தில்‌ இக்‌ காப்பியங்கள்‌
ஆக்கப்பட்டிருக்க வேண்டும்‌ என்று கொள்ளவேண்டும்‌.
எண்பேராயம்‌, ஐம்பெருங்குழு என்ற அரசவைகளைப்பற்றிய
செய்திகளை முதன்முதல்‌ இக்‌ காப்பியங்களிற்றான்‌ நாம்‌ கேள்வி
யுறுகின்றோம்‌. இவை மன்னருக்கு மந்தணம்‌ கூறும்‌ அவைகளா,
அன்றி அவர்களுடைய திருவுலாக்களை அணி செய்யும்‌
குழுக்களா, எஃது என்று திட்டமாகத்‌ தெரியவில்லை. சங்க
இலக்கியங்கள்‌ இவ்வாயத்தைப்பற்றியும்‌, குழுவையும்‌ பேசுவ
தில்லை. சங்க காலத்துக்குப்‌ பிறகு மன்னரின்‌ கோன்மை
உயர்ந்து கொண்டு போகவே மக்கள்‌ நலனின்‌ பாதுகாப்புக்காக
இவ்வவைகள்‌ நிறுவப்பட்டன என்று எண்ண வேண்டியுள்ளது.

மற்றும்‌ இக்‌ காப்பியங்களின்‌ காலத்தில்‌ நல்ல நெடுஞ்‌
சாலைகள்‌ அமைக்கப்பட்டிருந்தன. காவிரிப்பூம்பட்டினத்‌
திலிருந்து கொடும்பாளூர்‌ சென்ற சாலையும்‌, பின்னைய
ஊரிலிருந்து மதுரைக்குச்‌ சென்ற சாலையும்‌ நன்றாகச்‌ செப்ப
னிடப்பட்டிருந்தன. ஏரி, காடு, மலைச்சாரல்‌, நெல்வயல்‌,
கருப்பந்தோட்டம்‌, வெள்ளைப்‌ பூண்டும்‌ மஞ்சளும்‌ விளைந்த
கோட்டக்கால்கள்‌, தெங்கு, மா, பலா முதலிய மரங்கள்‌
செறிந்த குளிர்ந்த தோப்புகள்‌ ஆகயவற்றினூடே அந்‌ நெடுஞ்‌
சாலைகள்‌ அமைந்திருந்தன. சங்க காலத்தில்‌ இத்தகைய
திட்டமிட்டுச்‌ செப்பனிடப்பட்ட நெடுஞ்சாலைகள்‌ அமைந்திருந்‌
தனவெனத்‌ தெரியவில்லை.

சங்க இலக்கியங்கள்‌ காதல்‌, கற்பு, போர்‌ ஆகிய அகத்‌
திணை, புறத்திணைப்‌ பொருள்கள்பற்றியே பேசுகின்றன.
ஆனால்‌, இவ்விரு காப்பியங்களிலோ வளர்ந்து வந்த வாழ்க்கைக்‌
கூறுபாடுகள்‌ பலவற்றைக்‌ காண்கின்றோம்‌. நகர வாழ்க்கை,
கலைப்பயிற்சி, சமயத்தத்துவச்‌ சொற்போர்கள்‌, ஊழ்‌ வந்து
உறுத்தல்‌, பொய்‌ புரட்டுகள்‌ ஆகியவற்றைப்போன்ற புதுமை
கள்‌ பல இக்‌ காவியங்களில்‌ இடம்‌ பெற்றுள்ளன. உண்டு,
உடுத்து, குடித்து, காதல்‌ புரிந்து, இல்லறம்‌ ஓம்பி, புலவர்களைப்‌
புரந்து, பாணர்‌, விறலியர்‌ கூத்தைக்‌ கண்டும்‌ இசையைக்‌
கேட்டும்‌ மகிழ்ந்து, மன்னனுக்காகப்‌ போர்‌ புரிந்து எளிய
வாழ்க்கையை நடத்தி வந்த சங்ககாலத்‌ தமிழ்ச்‌ சமூகம்‌ நெடுந்‌
தொலைவு கடந்து வந்து இக்‌ காப்பிய காலங்களில்‌ பலவகை
யான வளர்ச்சிகட்கும்‌, வேறுபாடுகட்கும்‌, சிக்கல்கட்கும்‌ உட்‌
பட்டுக்‌ காணப்படுகின்றது. பல பண்டைய தமிழ்ப்‌ பழக்க
வழக்கங்களும்‌ வாழ்க்கை முறைகளும்‌ மாறிப்போய்விட்டன
"யாயும்‌ ஞாயும்‌ யாரா கியரோ, எந்தையும்‌ நுந்தையும்‌ எம்‌
முறைக்கேளிர்‌, யானும்‌ நீயும்‌ எவ்வழி அறிதும்‌, செம்புலப்‌
பெயல்நீர்‌ போல, அன்புடைய நெஞ்சம்‌ தாம்கலந்‌ தனவே"
என்று காதலன்‌ தன்‌ காதலியைப்‌ பாராட்டி மணம்‌ புரிந்து
கொண்ட காலம்‌ நழுவி, கோவலன்‌ கண்ணகி இவ்விருவரின்‌
பெற்றோரும்‌ மணவணி காண மகிழ்ந்து, மாமுது பார்ப்பான்‌
மறைவழி சாட்டிடத்‌ தீவலம்‌ செய்து அவ்விருவருக்கும்‌ மணம்‌
புரிவித்த ஒரு காலம்‌ வளர்ந்து வந்துவிட்டது. ஆரியப்‌ பழக்க
வழக்கங்கள்‌, பண்பாடுகள்‌ பல தமிழரின்‌ வாழ்க்கையில்‌ குடி
புகுந்துவிட்டன. சேயோன்‌, மாயோன்‌, வேந்தன்‌, வருணன்‌,
கொற்றவை என்ற சங்க காலத்தெய்வங்களுடன்‌ இக்‌ காப்பியங்‌
களின்‌ காலத்தில்‌ வேற்படை, வச்சிரப்படை, ஐராவதம்‌, பல
தேவன்‌, சாதவாகனன்‌, அருகன்‌, சந்திரன்‌, சூரியன்‌ ஆகிய
கடவுளரின்‌ வழிபாடும்‌ சிறப்பாக நடை பெற்று வந்தது.
ஐந்தெழுத்தும்‌ எட்டெழுத்தும்‌ ஓதப்படவாயின; தொண்‌
ணூற்‌ றாறு வகைச்‌ சமய சாத்திரத்‌ தருக்கக்‌ கோவையில்‌
வல்லவரான பாசண்டர்களைச்‌ சிலப்பதிகாரத்தில்‌ காண்கின்‌
றோம்‌. இவர்கள்‌ சங்க காலத்தில்‌ காணப்பட்டிலர்‌. "சுடலை
நோன்பிகள்‌" என்றும்‌, "உலையா உள்ளமொடு உயிர்க்கட
னிறுத்தோர்‌" என்றும்‌ காபாலிகர்‌ மணிமேகலையிற்‌ பாராட்டப்‌
பெறுகின்றனர்‌. இவர்களைப்பற்றியும்‌ சங்க இலக்கியம்‌ குறிப்‌
பிடவில்லை.

சமணமும்‌ பெளத்தமும்‌ ஒன்றோடொன்று ஒத்து வளர்ந்து
எங்கும்‌ பரவி இருந்த ஒரு காலத்தில்‌ இவ்விரு காப்பியங்களும்‌
இயற்றப்பட்டிருக்கவேண்டும்‌. ஆகையால்‌, அவற்றுள்‌ சமண
பெளத்த சமயத்‌ தத்துவங்கள்‌ விளக்கப்பெறுகின்‌ றன. இவ்விரு
சமயங்கள்‌ கி. மு. 3ஆம்‌ நூற்றாண்டிலேயே தமிழகத்தில்‌
நுழைந்து விட்டனவாயினும்‌ சங்க இலக்கியங்களில்‌ அவற்றைப்‌
பற்றிய குறிப்புகள்‌ மிகவும்‌ குறைவு. சிலப்பதிகாரத்தின்‌ ஆசிரிய
ரான இளங்கோவடிகளை ஒரு சமணத்‌ துறவி என்பர்‌.
மணிமேகலையானது பெளத்தக்‌ கொள்கைகளைத்‌ தமிழகத்தில்‌
பரப்பும்‌ சமய நோக்குடனே இயற்றப்பட்டதெனத்‌ தோன்று
கின்றது. சமணரின்‌ செல்வாக்கு ஓங்கி நின்ற காலம்‌ கி. பி. 5 ஆம்‌
நூற்றாண்டாகும்‌ . வச்சிரநந்தி என்ற சமணர் கி. பி. 470-ல்‌
திராமிள சங்கம்‌ என்று ஒரு தமிழ்ச்‌ சங்கத்தைத்‌ தோற்றுவித்தார்‌.
பதினெண்‌ கீழ்க்கணக்கு நூல்களில்‌ சில இச்சங்கத்தை மருவிய
நூல்களாம்‌ எனவும்‌ சிலர்‌ எண்ணுகின்றனர்‌. காஞ்சிபுரத்தில்‌
கி.பி. 4, 5, 6 ஆம்‌ நூற்றாண்டுகளில்‌ பெளத்தரின்‌ செல்வாக்குப்‌
பெரிதும்‌ பரவியிருந்தது. சமணம்‌, பெளத்தம்‌ ஆகிய இவ்விரு
சமயங்களேயன்றிச்‌ சைவமும்‌ அதன்‌ உட்பிரிவுகளும்‌, வைணவ
மும்‌, உலோகாயதமும்‌, பூதவாதமும்‌ செழிப்புடன்‌ காணப்‌
பட்டன. சிலப்பதிகாரத்தில்‌  இந்திரவிழவூர்‌ எடுத்த காதையி
லும்‌, வேட்டுவவரியிலும்‌ ஆய்ச்சியர்‌ குரவையிலும்‌ சமயவளர்ச்சி
யையும்‌, மக்களுக்குச்‌ சமயங்களில்‌ ஏற்பட்டிருந்த ஆழ்ந்த, ஈடு
பாட்டையும்‌ அறிகின்றோம்‌. எல்லாச்‌ சமயத்தினரும்‌ பூசல்கள்‌
இன்றி ஒருமித்து வாழ்ந்து வந்துள்ளனர்‌. ஒரே குடும்பத்தில்‌
ஒருவர்‌ வேத நெறியையும்‌ மற்றொருவர்‌ சமணத்தையும்‌, பிறி
தொருவர்‌ பெளத்தத்தையும்‌ சார்ந்து வாழ்ந்து வந்துள்ளனர்‌.

இளங்கோவடிகள்‌ சிலப்பதிகாரத்தில்‌ இயல்‌, இசை, நாடகம்‌
என்னும்‌ முத்‌தமிழையும்‌ கையாண்டுள்ளார்‌. அவர்‌ தமக்கு
வேண்டிய இசை, கூத்து நுணுக்கங்களைப்‌ பரத நாட்டிய
சாத்திரம்‌ என்னும்‌ வடமொழிநூலினின்றும்‌ கற்றார்‌ என்றும்‌,
அதனால்‌ சிலப்பதிகாரம்‌ காலத்தால்‌ மிகவும்‌ பிற்பட்ட நூல்‌
எனவும்‌ கொள்ளுவர்‌ வையாபுரி பிள்ளையவர்கள்‌. இளங்கோ
வடிகள்‌ பரத நாட்டிய சாத்திரத்தைப்‌ பயின்றிருக்கக்கூடும்‌.
ஏனெனில்‌, அவ்‌ வடமொழி நூலினுள்‌ கூறப்படும்‌ சாத்துவதி,
ஆரபடி, கைசிக, பாரதி என்னும்‌ நான்கு வகையான "விருத்தி"
என்னும்‌ நாடக உறுப்பினைப்பற்றி அவர்‌ விளக்குகின்றார்‌.
பரத நாட்டிய சாத்திரம்‌ தோன்றிய காலமே இன்னும்‌
வரையறுக்கப்படவில்லை. சிலர்‌ அது கி. மு. இரண்டாம்‌ நூற்‌
றாண்டில்‌ இயற்றப்பட்டதென்றும்‌, சிலர்‌ அது கி. பி. 4 ஆம்‌ நூற்‌
றாண்டின்‌ படைப்பு என்றும்‌ கருத்து வேறுபடுவர்‌. தமிழகத்தில்‌
சங்க காலத்திலேயே பாட்டும்‌, கூத்தும்‌ மக்கள்‌ பயின்று வந்த
சிறந்த கலைகளாக விளங்கின. பாணரும்‌ விறலியரும்‌ இக்‌
கலைகளை நாடெங்கும்‌ பரவுமாறு செய்து வந்தனர்‌. மன்னர்கள்‌
அவர்களுடைய கலையறிவைப்‌ பாராட்டிப்‌ பரிசில்களை வாரி
வழங்கினர்‌. சிலப்பதிகாரம்‌ எழுந்த காலத்தில்‌ மக்கள்‌ சமூகம்‌
பல துறைகளில்‌ வளர்ச்சி பெற்றிருந்தது. ஆடல்பாடல்‌ துறையும்‌
அவற்றுள்‌ ஒன்றாகும்‌. தமிழகத்தில்‌ முழு வளர்ச்சி பெற்றிராத
ஒரு கலையைப்பற்றிக்‌ கூறும்போது இளங்கோவடிகள்‌ அதைப்‌
பற்றிய வடமொழி நூல்‌ விளக்கங்களை எடுத்துக்‌ காட்ட
வேண்டிய நிலைமை ஏற்பட்டிராது. ஏற்கெனவே முழு வளர்ச்சி
பெற்றிருந்த கூத்து இசையாகிய கலைகளைப்பற்றிய விரிவுகளை
அவர்‌ எடுத்துக்‌ கூறியிருப்பதில்‌ வியப்பேதுமில்லை. சிலப்பதி
காரத்தில்‌ சிறந்து வளர்ந்த இரு பெரும்‌ மொழிகளிடையே கருத்‌
துப்‌ பரிமாற்றங்கள்‌ நடைபெறவில்லை என்று கூறமுடியாது.
தமிழர்கள்‌ வளர்த்திருந்த நாட்டியக்‌ கலையினின்றும்‌ பல
புதுமைகள்‌ வடமொழியில்‌ ஏற்புண்டு புதிய வடிவத்தில்‌ புதிய
பெயர்களைப்‌ புனைந்து வெளிவந்திருக்கக்கூடும்‌. பரத நாட்டியம்‌
என்னும்‌ பழந்தமிழரின்‌ கூத்துமுறைகள்‌ பல நூற்றாண்டுகளாகத்‌
தம்‌ தூய்மையையும்‌, இனிமையையும்‌ பெருமையையும்‌ விரிவை
யும்‌ இழக்காமல்‌ இன்றும்‌ தமிழகத்தில்‌ பயின்று வருகின்‌ றன.
வடகிந்தியாவில்‌ பரதநாட்டியம்‌ அறவே மறைந்து ஒழிந்து
போயிற்று. அங்கு மூலைக்கு மூலை பலப்‌ பலவான நாட்டியவகை
கள்‌ தோன்றி வளர்ந்து வந்துள்ளன. அவற்றுள்‌ ஒன்றிலேனும்‌
பரத நாட்டிய முறையின்‌ சிறப்புகளைக்‌ காணவியலாது. சிலப்‌
பதிகாரத்தில்‌ அரங்கேற்றுக்‌ காதையில்‌ இளங்கோவடிகள்‌ எடுத்து
விளக்கும்‌ பண்முறைகள்‌ , தேவாரப்‌ பண்களைவிட குடுமியா
மலைக்‌ கல்வெட்டுப்‌ பண்களைவிட மிகவும்‌ பழமையானவை.

கோவலனும்‌ கண்ணகியும்‌ முதன்முதல்‌ பூம்புகாரைவிட்டு
மதுரைக்குப்‌ புறப்பட்ட நாளன்றும்‌, இறுதியில்‌ கண்ணகி
மதுரைக்கு எரியூட்டிய நாளன்றும்‌ காணப்பட்ட கோள்நிலை
முதலியவற்றின்‌ அடிப்படையில்‌, வானவியல்‌ கணிப்பின்படி
காலத்தை அறுதியிட்டுச்‌ சிலப்பதிகாரமும்‌ மணிமேகலையும்‌
கி. பி. 8 ஆம்‌ நூற்றாண்டில்‌ இயற்றப்பட்டிருக்கவேண்டும்‌ என்று
எல்‌. டி. சுவாமிக்கண்ணுபிள்ளை அவர்கள்‌ எண்ணுகின்றார்‌.
ஆனால்‌, வானவியலின்படி காலங்கணிப்பதற்குப்‌ போதுமான
கோள்நிலைக்‌ குறிப்புகளைச்‌ சிலப்பதிகாரத்தில்‌ இளங்கோ
வடிகள்‌ தரவில்லை. வானவியலின்‌ அடிப்படையிலேயே
வேறொரு ஆய்வாளரும்‌ (எம்‌. இராமராவ்‌) இக்‌ காப்பியங்கள்‌
கி. பி. 146-க்கும்‌ கி. பி. 587-க்கும்‌ இடையில்‌ ஆக்கப்பட்டிருக்க
வேண்டும்‌ என்றும்‌ கூறுகின்றார்‌. இளங்கோவடிகளோ உரை
யாசரியரோ கோள்நிலையை அறுதியிட்டுத்‌ தெரிவிக்கவில்லை.
சிலப்பதிகார த்தில்‌ கிடைக்கும்‌ சில குறிப்புகளைமட்டும்‌ கொண்டு
காலங்கணித்தல்‌ திருத்தமாக இராது. எனவே, இவ்விரு
அறிஞரின்‌ காலக்‌ கணிப்புகள்‌ பொருந்தாதவை எனப்‌ புறக்‌
கணிக்கப்பட வேண்டியவையாம்‌.

சோதிட நூலின்படி அமைந்துள்ள காலக்‌ கூறுபாடுகளான
திங்கள்‌, பக்கம்‌, நாள்‌ ஆகியவற்றைத்‌ தமிழர்‌ பழங்காலத்‌
திலேயே அறிந்திருந்தனர்‌. அதற்குப்‌ போதிய சான்றுகள்‌
உள்ளன. சில நூற்றாண்டுகட்கு முன்புதான்‌ பயின்றனர்‌ என்று
சில ஆய்வாளர்‌ மேற்கொள்ளும்‌ கருத்துக்கு ஆழமின்று. இடபம்‌
முதலான பன்னிரண்டு இராசிகளையும்‌ கோள்கள்‌ திரிந்துவரும்‌
வானமண்டிலத்துக்குள்‌ அமைந்திருக்கும்‌ நாண்மீன்களையும்‌
கோள்நிலை திரிவதாலும்‌, புகைமீன்‌ வீழ்வதாலும்‌, நாண்மீன்‌
ஒவ்வொன்றுடனும்‌ நிலாக்கூடி வருவதாலும்‌ ஏற்படக்கூடிய
விளைவுகளையும்‌ தமிழர்‌ அறியாதவர்களல்லர்‌. ஞாயிறானது
மேட இராசி தொடங்கி, இராசிதோறும்‌ பெயர்ந்து செல்‌லுவதை
நெடுநல்வாடை ஆசிரியர்‌ நக்கீரர்‌ அறிந்திருந்தார்‌. கூடலூர்‌
கிழார்‌ இராசியின்‌ பெயர்‌, அதில்‌ ஞாயிறு நின்ற நிலை, வெள்ளி
எனும்‌ கோள்‌ நின்ற நிலை, நாண்மீன்கள்‌ எழுவதும்‌, அமர்வ
தும்‌, எரிமீன்‌ விழுவதும்‌ ஆகியவற்றைத்‌ தம்‌ பாடல்‌ ஒன்றில்‌
விளக்குகின்றார்‌. இராசிகளுக்கும்‌ நாண்மீன்கட்கும்‌ அவர்‌
தமிழ்ப்‌ பெயர்களையே அளித்துள்ளார்‌. உறையூர்‌ முது
கண்ணன்‌ சாத்தனார்‌ என்ற புலவரிள்‌ செய்யுள்ஒன்று
புறநானூற்றில்‌ இடம்‌ பெற்றுள்ளது. வானத்தில்‌ ஞாயிறு
இராசிதோறும்‌ பெயர்ந்து செல்லுவதையும்‌, அங்கு ஒரு குறிப்‌
பிட்ட வட்டமான வழியிலேயே அது சுற்றி வருவதையும்‌, காற்று
இயங்குவதையும்‌, ஆகாயம்‌ நிலைத்து நிற்பதையும்‌, சில கணிகள்‌
தாம்‌ நேரில்‌ சென்று அளந்தறிந்தனர்‌ போல இருக்குமிட
மிருந்தே கோள்களைக்‌ கணித்து அறியக்கூடிய ஆற்றல்‌ பெற்‌
நிருந்ததையும்‌ பழந்தமிழர்‌ அறிந்திருந்தனர்‌. வானத்தில்‌
மின்னுவன மீன்கள்‌, ஞாயிற்றின்‌ ஒளியைக்‌ கொண்டு மின்னு
வது "கோள்‌". கோள்களின்‌ இயக்கங்களைக்‌ கணித்துப்‌ பின்வரு
வனவற்றை முன்னரே கூறும்‌ ஆற்றல்‌ வாய்ந்தவருக்குக்‌ கணி
அல்லது கணியன்‌ என்று பெயர்‌. கணிகளின்‌ தலைவன்‌
பெருங்கணி" எனப்பட்டான்‌. சங்க இலக்கியத்தில்‌ கணியைப்‌
பற்றிய குறிப்புகள்‌ பலவற்றைக்‌ காணலாம்‌. கணியன்‌ பூங்குன்ற
னார்‌ என்பவரும்‌ ஒரு கணியேயாவார்‌. இவர்‌ "யாதும்‌ ஊரே,
யாவருங்‌ கேளிர்‌" என்று பாடி மக்கள்பால்‌ இருக்க வேண்டிய
மிகச்‌ சிறந்ததொரு பண்பாட்டை உலகிற்கு எடுத்துக்காட்டிய
வர்‌. இவர்‌ சோதிடக்‌ கலையில்‌ வல்லுநராக இருந்தார்‌.

தமிழருக்கும்‌ பாபிலோனியா, சுமேரியா, எகிப்து ஆகிய
நாடுகளுக்கு மிடையே முற்காலத்திலேயே விரிவான கடல்‌
வாணிகம்‌ நடைபெற்று வந்த செய்தியை முன்னரே அறிந்தோம்‌.
அந்‌ நாடுகள்‌ அனைத்தும்‌ விண்மீன்கள்‌, கோள்கள்‌ ஆகிய
வற்றைப்பற்றி நன்கு அறிந்திருந்தன. அவர்களுடன்‌ வாணிகத்‌
தொடர்பு கொண்டவர்களும்‌, பண்டைய நாளிலேயே விண்மீன்‌
களின்‌ துணைகொண்டு திசையறிந்து ஆழ்கடலோடியவர்களு 
மான தமிழ்‌ மக்கள்‌ கி.பி. ஏழாம்‌ நூற்றாண்டிற்றான்‌ வான
வியல்‌ அறிவை வளர்த்துக்கொண்டார்கள்‌ என்னும்‌ கூற்று அடிப்‌
படையிலேயே பிழைபட்டதெனக்‌ கொள்ளவேண்டும்‌. கட
லோடும்‌ மக்கள்‌ யாருமே வடமீன்‌, கோள்களுள்‌ ஒளிமிக்கவை
யான வெள்ளி, வியாழன்‌, செவ்வாய்‌ ஆகியவற்றின்‌ வான
நிலையைக்‌ கண்டு காலத்தையும்‌ திசையையும்‌ கணிக்காமல்‌
மரக்கலம்‌ ஓட்ட முடியாது. கடல்‌ பயணம்‌. செய்தவனைக்‌
"குலக்கேடன்‌" என்று ஒதுக்கிவைத்தும்‌, அவனுடைய நாக்கையும்‌
மூக்கையும்‌ சுடரால்‌ சுட்டு அவனுக்குக்‌ கழுவாய்‌ செய்தும்‌, கடல்‌
பயணத்துக்கு இழுக்குக்‌ கற்பித்த ஆரியரிடம்‌ பல்லாயிரம்‌ ஆண்டு
கட்கு முன்பே திரைகடலோடிய தமிழர்கள்‌ வானவியல்‌
பயின்றார்கள்‌ என்னும்‌ கூற்று சாலவும்‌ பழுதுபட்டதாகும்‌.

திருக்குறளில்‌ ஏழுநாள்‌ கால அளவாகிய வாரத்தைப்பற்றிய
குறிப்பு ஒன்று உண்டு. இந்‌ நூல்‌ சிலப்பதிகாரத்துக்கும்‌ மணி
மேகலைக்கும்‌ முற்பட்டது என்பதை யறிவோம்‌. திருஞான
சம்பந்தர்‌ (7ஆம்‌ நூற்றாண்டு) ஏழு கிழமைகளின்‌ பெயர்களையும்‌
ஒரு பதிகத்தில்‌ வைத்துப்‌ பாடியுள்ளார்‌. செவ்வண்ணக்‌
கோளைச்‌ செவ்வாய்‌ என்றும்‌, பொன்வண்ணமாகக்‌ காட்சி
யளிக்கும்‌ வியாழனைப்‌  பொன்‌ என்றும்‌, வெண்ணிறக்‌ கோளை
வெள்ளி என்றும்‌, நீலவண்ணக்‌ கோளான சனியை நீலன்‌
என்றும்‌, காரி என்றும்‌ பழந்தமிழர்‌ சுட்டிக்‌ காட்டினர்‌.
இலக்கிய அகச்‌ சான்றுகளைக்‌ கொண்டே பண்டைய தமிழரின்‌
வானவியல்‌ நுண்ணறிவைக்‌ கண்டு வியப்புறலாகும்‌.

சிலப்பதிகாரமும்‌ மணிமேகலையும்‌ பிற்காலத்தியவை என்று
கருதும்‌ ஆய்வாளர்கள்‌ காட்டும்‌ சான்று மற்றொன்றும்‌ உண்டு.
மணிமேகலையின்‌ "கவத்திறம்‌ பூண்டு தருமங்கேட்ட காதை"யில்‌
மணிமேகலை கேட்டறிந்த பெளத்த அறம்‌ திந்நாகர்‌ என்ற
பெளத்த அடிகளின்‌ அறிவுரைகளேயாம்‌ என்றும்‌, ஆதலால்‌ இக்‌
காப்பியங்கள்‌ கி. பி. 5ஆம்‌ நூற்றாண்டுக்குப்‌ பிற்பட்ட காலத்தில்‌
எழுந்தவை என்றும்‌ அவ்வாய்வாளர்‌ கூறுவர்‌. மணிமேகலை
அறங்கேட்டது அறவண அடிகளிடம்‌. திந்நாகர்‌ காஞ்சிமா நகரில்‌
பிறந்து வாழ்ந்தவர்‌. அவரே அறவண அடிகளாரிடம்‌ அறங்‌
கேட்டுத்‌ தெளிவு பெற்றிருக்கக்கூடும்‌. மணிமேகலை வரலாறு
நிகழ்வதற்குப்‌ பல்லாண்டுகளுக்கு முன்பு வாழ்ந்தவர்‌ அறவண
அடிகள்‌ என்று இக்‌ காப்பியம்‌ கூறுகின்றது. இந்நாகர்‌ அறவண
அடிகளுக்குப்‌ பிற்பட்டிருந்த பெளத்த அறிஞர்களிடம்‌ அறங்‌
கேட்டுத்‌ தெளிந்திருப்பார்‌ என்று ஊகிக்க இடமுண்டு.

மொழியியல்‌ கூறுபாடுகள்‌ சிலவற்றைக்‌ கொண்டும்‌ இவ்விரு,
காப்பியங்களையும்‌ காலத்தால்‌ பிற்பட்டவை எனவுங்‌ கூறுவர்‌.
பழஞ்‌ சங்க இலக்கியங்களில்‌ காணப்படும்‌ கருத்து அமைப்புகள்‌,
சொல்லாட்சி முதலிய கூறுப்பாடுகளுக்கும்‌ இக்‌ காப்பியங்களின்‌
இலக்கிய நடை, சொல்லாட்சி முதலியவற்றுக்குமிடையே ஆழ்ந்த
வேறுபாடு உண்டு. இந்‌ நூல்களில்‌ செய்யுள்‌ இலக்கணத்தின்‌
வளர்ச்சியைக்‌ காண்கின்றோம்‌. இவற்றில்‌ ஆளப்பெறும்‌ "நான்‌",
"உன்‌", "இந்த" என்னும்‌ சொற்கள்‌ சங்க இலக்கியங்களில்‌ ஆளப்‌
பெறுவதில்லை. மேலும்‌, நரபலி, சாபம்‌, விதானம்‌, கலி, சித்திரம்‌
பரகதி, விரதம்‌ , சாந்தி, தோரணம்‌, நாதன்‌ ஆகிய வடமொழிச்‌
சொற்கள்‌ இக்‌ காப்பியங்களில்‌ விரவி வருகின்றன. இக்காரணம்‌
போதிய சான்றாகாது. ஆரிய மொழியுடன்‌ தொடர்புகொண்ட
சமணமும்‌ பெளத்தமும்‌ இக்‌ காப்பியங்களுள்‌ தொடக்க முதல்‌
இறுதிவரையில்‌ ஆங்காங்கு விளக்கம்பெறுகின்றன. வேறு சில
சமயங்களின்‌ கருத்துரைகளும்‌ இவற்றில்‌ இடம்‌ பெற்றுள்ளன.
எனவே, இவற்றில்‌ வடமொழிக்‌ கலப்புச்‌ சற்று மிகுதியாகவே
காணப்படுவதில்‌ வியப்பேதுமில்லை. இம்‌ மொழிக்கலப்பைக்‌
கொண்டு இக்‌ காப்பியங்கள்‌ சங்க இலக்கியங்கட்குச்‌ சற்றே பிற்‌
காலத்தியவை என்று ஊக்கலாமே அல்லாது பல நூற்றாண்டுகள்‌
பிற்பட்டவை என்று கொள்ளுவதற்கு இடமில்லை.

"பங்களர்‌" என்று ஒரு சொல்‌ சிலப்பதிகாரத்தில்‌ ஆளப்பெறு
கின்றது. இது வங்க நாட்டைக்‌ குறிக்கும்‌ என்றும்‌, கி.பி.
11ஆம்‌ நூற்றாண்டுக்‌ கல்வெட்டுகளிற்றான்‌ இச்‌ சொல்‌ இடம்‌
பெற்றுள்ளதென்றும்‌, ஆகையால்‌ சிலப்பதிகாரம்‌ 11ஆம்‌ நூற்‌
மாண்டிலோ, அதற்கு இருநூறு ஆண்டுகள்‌ முந்தியோ இயற்றப்‌
பட்டிருக்கவேண்டும்‌ என்றும்‌ ஒரு கருத்து நிலவுகின்றது. பங்களர்‌
என்னும்‌ பெயர்ச்‌ சொல்‌ வங்க நாட்டைத்தான்‌ குறிக்கின்றது
என்று திட்டமாகக்‌ கூறமுடியாது. எந்தச்‌ சொல்லும்‌ முதன்‌
முதல்‌ மக்களின்‌ பேச்சு வழக்கில்‌ பயின்றுவரவேண்டும்‌. அதன்‌
பின்னர்த்‌ தான்‌ அது கல்வெட்டில்‌ இடம்‌ பெறும்‌. அன்றியும்‌
இக்‌ கல்வெட்டுக்குக்‌ காலத்தால்‌ முந்திய கல்வெட்டு ஒன்றில்‌ இச்‌
சொல்‌ ஆளப்‌ பெறவில்லை என்பதற்கு என்ன சான்று உளது?
நமக்குக்‌ கிடைத்துள்ள கல்வெட்டுகளில்‌ வெளியான்வை ஒரு
சிலவே; வெளியாகாமல்‌ கிடப்பவை பல்லாயிரம்‌ உண்டு.
அவற்றில்‌ ஏதேனும்‌ ஒன்றில்‌ பங்களம்‌ என்னும்‌ பெயர்ச்சொல்‌
ஆளப்‌ பெற்றிருக்கக்‌ கூடும்‌. இஃதேயன்றித்‌ தென்னார்க்காடு
மாவட்டத்தில்‌ பங்களர்‌ எனப்‌ பெயர்பெற்றிருந்த மக்கள்‌
வாழ்ந்து வந்துள்ளனர்‌ என்பதையும்‌ ஈண்டுக்‌ கருத்தில்‌ வைக்க
வேண்டும்‌.

சிலப்பதிகாரத்தில்‌ காவிரியாறு "காவேரி" என்று அழைக்கப்‌
படுகின்றது. அதனாலும்‌ இக்‌ காப்பியம்‌ பிற்பட்டதென்பர்‌.
சிலப்பதிகாரத்தில்‌ இசைப்‌ பாட்டுகள்‌ நிரம்பிய கானல்‌ வரியில்‌
மட்டுந்தான்‌ "காவேரி" என்னும்‌ சொல்‌ ஆளப்படுகின்றது. மற்‌
மெல்லா இடங்களிலும்‌ "காவிரி" என்னும்பெயரே வழங்குகின்றது.
காவேரி என்னும்‌ சொல்‌ இசைக்குத்‌ தக்கதான ஒலி நெகிழ்ச்சி
கொண்டுள்ளது. கோவலன்‌ யாழை வாங்கிக்‌ "காவேரி" என்று
அழைத்துப்‌ பாடத்‌ தொடங்குகின்றான்‌ என்பதைக்‌ கூறுமிடத்‌
திலும்‌ இளங்கோவடிகள்‌, "காவிரியை நோக்கினவும்‌, கடற்கானல்‌
வரிப்‌ பாணியும்‌ மாதவி தன்‌ மனம்‌ மகிழ வாசித்தல்‌ தொடங்கு
மன்‌" என்று காவிரி என்னும்‌ பெயரையே ஆண்டுள்ளதை
நோக்கவேண்டும்‌.

சிலப்பதிகாரம்‌ வழக்குரை காதையின்‌ இறுதியில்‌ சேர்க்கப்‌
பட்டுள்ள மூன்று வெண்பாக்களில்‌ முதல்‌ வெண்பா அறத்தைப்‌
பற்றிப்‌ பேசுகின்றது. பதினெண்கீழ்க்கணக்கில்‌ ஒன்றாகிய நான்‌
மணிக்கடிகையில்‌ வரும்‌ ஒரு செய்யுளும்‌ இக்‌ கருத்தையே
வலியுறுத்துகின்றது. எனவே, சிலப்பதிகாரம்‌ காலத்தால்‌ நான்‌
மணிக்கடிகையினும்‌ பிற்பட்டதாகும்‌ என்றுங்‌ கூறுவர்‌. இங்குக்‌
குறிக்கப்பெறும்‌ "அல்லவை செய்தார்க்கு அறம்‌ கூற்றமாம்‌"
என்னும்‌ மொழி பல அவையாரால்‌ நாட்டப்பட்ட ஓர்‌ அற
மொழியாம்‌ என்று அந்த வெண்பாவே தெரிவிக்கின்றது. எனவே,
அம்மொழி புதிதன்று; ஒருவரால்‌ மட்டும்‌ நிறுத்‌ தப்பட்டதன்று.
மற்றும்‌ பழமொழி நானூற்றைக்‌ கற்று இளங்கோவடிகள்‌
"முற்பகல்செய்தான்‌ பிறன்கேடு தன்கேடு பிற்பகல்‌ காண்குறூகம்‌
பெற்றியகாண்‌"என்று பாடினார்‌ என்றும்‌ கூறுவர்‌ இவ்‌ வாய்‌
வாளர்‌. ஆனால்‌, இதே கருத்தை நிறுத்தித்‌ திருவள்ளுவர்‌ "பிறர்க்‌
கின்னா முற்பகல்‌ செய்யின்‌ தமக்கின்னா பிற்பகல்‌ தாமே வரும்‌"
என்றுஒரு குறட்பாவைத்‌ தந்துள்ளார்‌. எனவே, திருக்குறளைக்‌
கற்றும்‌ இளங்கோ இவ்வற மொழியைத்‌ தம்‌ நூலில்‌ சேர்த்திருக்‌
கக்கூடும்‌ என்பதை மறுக்க முடியாது.

மேலே கூறியவற்றால்‌ மணிமேகலையும்‌ சிலப்பதிகாரமும்‌
சேரன்‌ செங்குட்டுவன்‌ வாழ்ந்த காலத்திலேயே இயற்றப்பட்‌
டிருக்க முடியாது என்று கொள்ள வேண்டியுள்ள தாயினும்‌, கி.பி.
8, 9ஆம்‌ நூற்றாண்டில்‌ அவை எழுந்தன என்று கூறி அவற்றின்‌
பழைமையை மறுப்பது ஆய்வுக்குச்‌  சற்றேனும்‌ ஏலாததாகும்‌.
அண்மையில்‌ ஓர்‌ ஆசிரியர்‌ அதைக்‌ கி.பி. 13ஆம்‌ நூற்றாண்டைச்‌
சார்ந்ததெனக்‌ கூறியிருப்பது பெரும்‌ விந்தையே. தமிழகத்தில்‌
கி. பி. ஏழாம்‌ நூற்றாண்டில்‌ சைவ வைணவ மறுமலர்ச்சி மேலீட்‌
டினால்‌ சமயப்‌ பூசல்கள்‌ மலிந்திருந்தன. பெளத்தமும்‌ சமணமும்‌
வீறடங்கித்‌ தாழ்ந்து வந்து கொண்டிருந்தன. ஆனால்‌, அவ்விரு
சமயங்களும்‌ சைவ வைணவ சமயங்கள்‌ ஒத்திருந்தது எவ்வித
வேறுபாடுகளுமின்றி மக்கள்‌ வாழ்க்கையில்‌ இடம்‌ பெற்றிருந்த
காலத்தில்‌ இவ்விரு காப்பியங்கள்‌ இயற்றப்பட்டுள்ளன வாகை
யால்‌ அவற்றைக்‌ கி.பி. ஏழாம்‌ நூற்றாண்டுக்கு முற்பட்டனவாகக்‌
கொள்ளுதலே பொருத்தமாகும்‌. அஃதுடன்‌ கி.பி. ஏழாம்‌ நூற்‌
றாண்டிற்றான்‌ கணபதி வழிபாடு தமிழகத்தில்‌ தொடங்கிற்று.
சிலப்பதிகாரத்தில்‌ அதைப்பற்றிய குறிப்புகளே காணப்பட
வில்லை. எனவே, சிலப்பதிகாரம்‌ 7ஆம்‌ நூற்றாண்டுக்கு
முந்திய காலத்தின்‌ படைப்பு என்பதில்‌ ஐயமேதுமில்லை.
இளங்கோவடிகள்‌ சேரன்‌ செங்குட்டுவன்‌ உடன்காலத்தவர்‌
அல்லர்‌; பிற்காலத்தவர்‌. தம்‌ காப்பியத்துக்கு ஏற்றதொரு பின்‌
னணியைப்‌ படைத்தளிக்க இவர்‌ எண்ணினார்‌. அக்‌ காரணத்‌
கால்‌ சேரன்‌ செங்குட்டுவன்‌ காலத்தில்‌ (கி.பி. 2ஆம்‌ நூற்றாண்‌
டில்‌) காப்பியக்‌ கதை நிகழ்ந்ததாகக்‌ கற்பனை செய்தார்‌.
அதனால்‌ காஞ்சியைப்‌ பற்றிப்‌ பலமுறை தம்‌ காப்பியத்தில்‌ குறிப்‌
பிடுகின்றாராயினும்‌ அதில்‌ பல்லவ மன்னரைப்‌ பற்றியோ
களப்பிரரைப்பற்றிய குறிப்போ கொடுக்கவில்லை. எனினும்‌,
இவ்விரு காப்பிய ஆசிரியர்கள்‌ சேரன்‌ செங்குட்டுவன்‌ காலத்தை
யடுத்து இரண்டு மூன்று நூற்றாண்டுகளுக்குள்‌ வாழ்ந்தவர்கள்‌
ஆதலால்‌, கதையின்‌ கற்பனையானது வரலாற்று உண்மை
யுடன்‌ ஒத்து நடக்கின்றது. பல நூற்றாண்டுகளுக்குப்‌ பின்பு
அவர்கள்‌ வாழ்ந்தவர்களாக இருந்திருப்பின்‌ இவ்‌ வொப்புமை
யைக்‌ காண முடியாது.

புத்த தத்தர்‌, மணிமேகலைச்‌ சான்றுகளைக்‌ கொண்டும்‌, அக்‌
காலத்திய அரசியல்‌, சமுதாய, சமய நிலவரங்களைக்‌ கொண்டும்‌
இவ்விரு காப்பியங்களும்‌ கி.பி. 6ஆம்‌ நூற்றாண்டின்‌ இறுதியில்‌
இயற்றப்பட்டவை என்றும்‌, இரண்டாம்‌ நூற்றாண்டில்‌ எழுந்தன
வல்ல என்றும்‌, கி. பி. 8, 9ஆம்‌ நூற்றாண்டுகட்கு மிகவும்‌
முற்பட்டவை என்றும்‌ ஒரு முடிவுக்கு வருவது இயைபுடைத்‌
தாகும்‌.
