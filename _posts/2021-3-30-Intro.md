---
layout: post
comments: true
title: நூன்முகம்
---

## அணிந்துரை

**முனைவர்‌ மு. தம்பிதுரை**   
தலைமைச்‌ செயலகம்‌   
கல்வி அமைச்சர்‌    
சென்னை - 600 009

அமரர்‌ கே.கே. பிள்ளை சிறந்த வரலாற்று ஆசிரியராக
விளங்கியவர்‌. நெஞ்சுறுதியும்‌ நேர்மைத்திறனும்‌ மிக்கவர்‌.
பேராசிரியர்‌ கே.கே. பிள்ளை அவர்கள்‌ எழுதிய Social History of Tamils, Natrinai inn its Historical Setting, SOuth India and Ceylon, Studeis in the History of India with Special Reference to Tamil Nadu
போன்றன அன்னாரது அறிவுத்திறத்திற்குச்‌ சான்று பகர்வன
வாகும்‌. அவ்வகையில்‌ அவர்‌ எழுதிய 'தமிழக வரலாறு மக்களும்‌
பண்பாடும்‌' என்ற சிறப்புமிக்க நூலினைத்‌ தமிழ்‌ வளர்ச்சித்‌
துறை நிதியுதவியுடன்‌ 2000-ஆம்‌ ஆண்டில்‌ 2000 படிகளாக உலகத்‌
தமிழாராய்ச்சி நிறுவனம்‌ மறுபதிப்பாக வெளியிட்டது.
இந்நூற்படிகள்‌ அனைத்தும்‌ முற்றிலுமாக விற்றுத்‌ தீர்ந்த
நிலையில்‌ மீளவும்‌ இதனை மீள்பதிப்பாக இந்நிறுவனம்‌
இப்போது வெளியிடுவதில்‌ பெருமகிழ்ச்சியடை கிறேன்‌.

பேராசிரியர்‌ கே.கே. பிள்ளை அவர்கள்‌ தமிழ்‌
இலக்கியங்கள்‌, இலக்கணங்கள்‌, கல்வெட்டுக்கள்‌, செப்பேடுகள்‌,
அகழாய்வுகள்‌, வெளிநாட்டார்‌ குறிப்புகள்‌, நாணயங்கள்‌
முதலியவற்றை அடிப்படையாகக்‌ கொண்டு இந்நூலை
எழுதியுள்ளமை போற்றத்தக்கதாகும்‌.

“தமிழக வரலாறு அடிப்படை ஆதாரங்கள்‌” என்பதில்‌
தொடங்கி “இருபதாம்‌ நூற்றாண்டுத்‌ தமிழகம்‌” வரை 20
தலைப்புகளில்‌ இந்நூலை யாத்துள்ளார்‌. இந்நூலில்‌ நிழற்பட
விளக்க அட்டவணைகளும்‌, நாட்டு வரைபட விளக்க
அட்டவணைகளும்‌ இடம்பெற்றுள்ளமை இவரது ஆய்வுத்‌
திறனைப்‌ பறைசாற்றுவனவாகும்‌.

பொதுவாக அறிஞர்கள்‌ தமிழக வரலாற்றைச்‌ சங்க
காலம்‌, களப்பிரர்‌ காலம்‌, பல்லவர்‌ காலம்‌, சோழர்‌ காலம்‌,
பாண்டியர்‌ காலம்‌, நாயக்கர்‌ காலம்‌, ஆங்கிலேயர்‌ ஆட்சிக்காலம்‌
எனத்‌ தனித்தனியாகப்‌ பிரித்தே ஆய்வு நூல்களை எழுதியுள்ளனர்‌.
ஆனால்‌ கே.கே. பிள்ளை அவர்கள்‌ தமிழக வரலாற்றை ஒருசேர
முழுவதும்‌ ஆய்வு செய்து இந்நூலைப்‌ படைத்துள்ளார்‌. எனவே,
இந்நூல்‌ தனிச்சிறப்புடையதாகும்‌. இந்நூல்‌ ஆறாவது பதிப்பாக
இப்போது வெளிவருவதே இதன்‌ சிறப்பினை உணர்த்துவதாகும்‌.

அரிய செய்திகளின்‌ வரலாற்றுக்‌ களஞ்சியமாக விளங்கும்‌
இந்நூலில்‌ எண்ணற்ற கருத்துகளை மிகச்‌ சிறப்பாகப்‌ புலப்படுத்தி
யுள்ளார்‌ பிள்ளையவர்கள்‌. வாழ்வியலுக்குப்‌ பொருந்தும்‌
வகையில்‌ வரலாறு அமையவேண்டும்‌ என்ற கோணத்தில்‌ இந்த
நூல்‌ அமைந்துள்ளது. தொல்பழ்ங்காலம்‌ என்று குறிப்பிடப்‌
பெறும்‌ வரலாற்றுக்கு முந்தைய காலத்தை (Pre-Historic Period)
மிகச்‌ சிறப்பாக எடுத்து இயம்பியுள்ளார்‌. குமரிக்கண்டம்‌ அதன்‌
வழியிலான தமிழக வரலாற்றின்‌ தொன்மை ஆகியவை குறித்து
திரு. பி.டி. சீனிவாச ஐயங்காருடைய கருத்தினை ஏற்றுப்‌
பிள்ளையவர்கள்‌ இவ்வரலாற்று நூலைச்‌ சிறப்பாக எழுதியுள்ளார்‌.

இந்தக்‌ கருத்துகள்‌ அனைத்தும்‌ முழுமையாக
அனைவராலும்‌ படிக்கப்பட வேண்டும்‌ என்று பெரிதும்‌
விரும்புகிறேன்‌. அரிய நூல்களை அழகுற வெளியிட்டுவரும்‌
உலகத்‌ தமிழாராய்ச்சி நிறுவனப்‌ பணிகளைப்‌ பாராட்டி
மகிழ்கிறேன்‌.

**சென்னை**   
20-17-2002

அன்புடன்‌   
மு. தம்பிதுரை

---

## பதிப்புரை

**முனைவர்‌ சா. கிருட்டினமூர்த்தி**   
இயக்குநர்‌   
உலகத்‌ தமிழாராய்ச்சி நிறுவனம்‌   
சென்னை-600 773

வரலாற்று அறிஞர்‌ கே.கே. பிள்ளை அவர்களைத்‌
தமிழுலகம்‌ நன்கு அறியும்‌. இலக்கியங்கள்‌, கல்வெட்டுகள்‌,
ஆவணங்கள்‌, அகழாய்வுப்‌ பொருள்கள்‌, வெளிநாட்டார்‌
குறிப்புகள்‌ போன்ற அடிப்படைச்‌ சான்றுகளைக்‌ கொண்டு
நாட்டு வரலாற்றையும்‌, மொழி வரலாற்றையும்‌, இன
வரலாற்றையும்‌ பலரும்‌ எழுதியுள்ளனர்‌. அவ்வாறு எழுதிய
அறிஞர்‌ பலருள்‌ கே.கே. பிள்ளை அவர்கள்‌ குறிப்பிடத்தக்கவ
ராவார்‌. கால வரலாற்று அடிப்படையில்‌ சமுதாய வரலாற்றைக்‌
காண்பது ஒருவகையில்‌ ஏற்புடையதாக இருந்தாலும்‌ பிற
ஆசிரியர்களினின்றும்‌ கே.கே. பிள்ளை அவர்கள்‌ வேறுபட்டு
இந்நூலைப்‌ படைத்துள்ளார்‌ என்பது இந்நூலை
நோக்குவார்க்கு நன்கு புலனாகும்‌.

'தமிழக வரலாறு மக்களும்‌ பண்பாடும்‌' என்ற
தலைப்பில்‌ அமைந்த இந்நூல்‌ தமிழக வரலாற்றைக்‌
கூறுவதோடு, தமிழ்நாட்டு மக்களின்‌ பண்பாட்டு
வரலாற்றையும்‌ வெளிப்படுத்துகிறது. தான்‌ எடுத்துக்‌
கொண்டுள்ள நூல்‌ தலைப்புக்கு ஏற்பப்‌ பேராசிரியர்‌ அவர்கள்‌
நூலை அமைத்துக்கொண்டுள்ள முறை அழகுணர்ச்சியுடைய
தாகவும்‌ ஆய்வு முறைகளுக்கு உட்பட்டதாகவும்‌
அமைந்துள்ளது.

20-ஆம்‌ நூற்றாண்டு வரையிலான வரலாற்றைக்‌ கூறவந்த
பேராசிரியர்‌ அவர்கள்‌, இந்நூலை 20 தலைப்புகளாகப்‌ பகுத்துக்‌
கொண்டது சிறப்புடையதாகும்‌. குறிப்பாகக்‌ கால
அடிப்படையில்‌ அமைத்துக்கொண்டிருப்பது குறிக்கத்தக்கதாகும்‌.

சான்றாக '20-ஆம்‌ நூற்றாண்டில்‌ தமிழகம்‌' என்ற நிலையில்‌
அதனை 20-ஆம்‌ தலைப்பாகவே அமைத்துள்ளமையைக்‌
காணலாம்‌. இவ்வொழுங்கு முறை நூலின்‌ கட்டுக்கோப்பிற்கும்‌
செய்தி வெளிப்பாட்டிற்கும்‌ இடையே ஒரு தொடர்பு
இருப்பதைக்‌ காட்டுகின்றது. கே.கே. பிள்ளை அவர்கள்‌
வரலாற்று ஆசிரியர்‌ என்ற நிலையில்‌, இந்நூலில்‌ பல்வேறு
சான்றாதாரங்களைப்‌ பயன்படுத்தி இருந்தாலும்‌, இலக்கியச்‌
சான்றுகளைப்‌ பேரளவு பயன்படுத்தியிருப்பது இந்நூலுக்குப்‌
பெருமை சேர்க்கிறது.

கே.கே. பிள்ளை அவர்கள்‌ இந்நூலை 5 பகுதிகளாக
அமைத்துச்‌ செய்திகளைக்‌ கூறியுள்ளார்‌.

1) பண்டைய தமிழரின்‌ வாழ்க்கை

2) 4-9 வரை சமூக நிலை

3) 10-13 வரை சமூக நிலை

4) 19-ஆம்‌ நூற்றாண்டு வரை சமூகநிலை

இந்த ஐந்து பிரிவுகளில்‌ பண்பாட்டுக்‌ கூறுகளை
வெளிப்படுத்தும்‌ நிலையில்‌, அந்தந்தக்‌ கால எல்லைக்குரிய
வரலாற்றை முதலில்‌ கூறி, அதற்கு அடுத்த நிலையில்‌ சமூகத்தை
ஆய்ந்து இருக்கிறார்‌ என்பது நூலின்‌ பொருளடக்கத்தை
ஆய்ந்து பார்த்தால்‌ நன்கு விளங்கும்‌. குறிப்பாகச்‌ சோழப்‌
பேரரசின்‌ தோற்றம்‌, சோழப்‌ பேரரசின்‌ வளர்ச்சியும்‌ வீழ்ச்சியும்‌
என்ற தலைப்புகளில்‌ சோழர்‌ வரலாற்றைக்‌ கூறி, அக்காலத்தின்‌
சமுதாய வளர்ச்சி எப்படி இருந்தது என்பதைச்‌ சோழர்‌
காலத்தில்‌ தமிழரின்‌ சமுதாயம்‌ (10 - 13 வரை) என்ற
தலைப்பில்‌ ஆய்ந்து இருப்பதைச்‌ சான்றாகக்‌ கூறலாம்‌.

இவ்வாறு பிரித்துக்கொண்டு தமிழ்ச்‌ சமுதாயத்தை
ஆய்வு செய்வதற்கு முன்‌ அந்தந்தக்‌ கால அரசியல்‌ வரலாற்றைக்‌
கூறி அதனைத்‌ தொடர்ந்து அந்தக்‌ காலச்‌ சமுதாயத்தை
ஆய்வுசெய்து அளித்துள்ளமை நூலின்‌ ஆய்வுப்‌ போக்கிற்கு
ஏற்புடையதாக அமைந்து நூலுக்கு மேலும்‌ அழகூட்டுவதை
நாம்‌ காண முடிகிறது.

எனவே கே.கே. பிள்ளை அவர்களின்‌ 'தமிழக வரலாறு
மக்களும்‌ பண்பாடும்‌' என்ற இந்நூல்‌ தமிழ்ப்‌ பண்பாட்டு
வரலாற்றில்‌ குறிப்பிடத்தக்க இடத்தைப்‌ பெற்றுள்ளது என்றால்‌
அது மிகையாகாது. இந்நூலை ஒருமுறை படிப்போர்‌ இது
போன்ற ஒரு வரலாறு 21-ஆம்‌ நூற்றாண்டிற்கு எழுதப்பட
வேண்டுமே என்று விரும்புவர்‌.

குறிப்பாக இந்நூலுக்குப்‌ பிறகு தெளிவான
விளக்கங்களோடும்‌ ஆய்வுப்போக்கோடும்‌ தமிழக வரலாற்றை,
பண்பாட்டைக்‌ கூறுகின்ற ஒரு நூல்‌ உருவாகவில்லை என்று
உறுதியாகக்‌ கூறலாம்‌.

1972-இல்‌ தமிழ்நாட்டுப்‌ பாடநூல்‌ நிறுவனம்‌ இந்நூலை
முதல்‌ பதிப்பாக வெளியிட்டது. அதற்குப்‌ பிறகு
மறுபதிப்புகளும்‌ வெளியிடப்பட்டன. இந்நூலின்‌ பெருகிய
தேவையைக்‌ கருத்தில்கொண்டு மீண்டும்‌ இதனை மறுபதிப்பாக
வெளியிட இந்நிறுவனம்‌ முயற்சி மேற்கொண்டது.
இம்முயற்சியின்‌ விளைவாக இந்நூலினை வெளியிடுவதில்‌
இந்நிறுவனம்‌ பெருமை அடைகிறது. இந்நூலை மறுபதிப்புச்‌
செய்து கொள்ள இசைவளித்த தமிழ்‌ வளர்ச்சி - பண்பாட்டுத்‌
துறைக்கும்‌, தமிழ்‌ வளர்ச்சி இயக்ககத்திற்கும்‌ நன்றியைத்‌
தெரிவித்துக்‌ கொள்கிறேன்‌.

இந்நிறுவன வளர்ச்சிக்கு ஆக்கமும்‌, ஊக்கமும்‌ தந்து
வருவதோடு இந்நூலுக்கு அரியதோர்‌ அணிந்துரை வழங்கிய
நிறுவனத்‌ தலைவர்‌ மாண்புமிகு கல்வி அமைச்சர்‌
முனைவர்‌ மு. தம்பிதுரை அவர்களுக்கு நிறுவனத்தின்‌
சார்பில்‌ நன்றியைப்‌ புலப்படுத்திக்‌ கொள்கிறேன்‌.

நிறுவன வளர்ச்சியில்‌ ஆர்வம்‌ காட்டி வரும்‌ தமிழ்‌
வளர்ச்சி - பண்பாடு மற்றும்‌ அறநிலையத்துறைச்‌ செயலாளர்‌
திருமிகு பு.ஏ. இராமையா, இ.ஆ.ப. அவர்களுக்கும் , கூடுதல்‌
செயலாளர்‌ திருமிகு தா. சந்திரசேகரன்‌ இ.ஆ.ப.,
அவர்களுக்கும்‌ என்‌ நன்றிகளை உரித்தாக்குகிறேன்‌.

இந்நூலினை அழகுற அச்சிட்டுத்தந்த யுனைடெட்‌
பைண்ட்‌ கிராபிக்ஸ்‌ அச்சகத்தார்க்கும்‌ நன்றி.

**இயக்குநர்‌**   
சென்னை    
04-12-2002

---

## ஐந்தாம்‌ பதிப்பின்‌ அணிந்துரை

**முனைவர்‌ மு. தமிழ்க்குடிமகன்**   
தலைமைச்செயலகம்‌   
முன்னாள்‌ அமைச்சர்‌    
சென்னை - 600 009   
தமிழ்‌ ஆட்சிமொழி, தமிழ்ப்‌ பண்பாடு    
இந்து சமய மற்றும்‌ அறநிலையத்‌ துறை   

தி.பி2031 ஆனி 10.   

சிறந்த வரலாற்றாசிரியராகிய பேராசிரியர்‌ கே.கே.பிள்ளை
அவர்கள்‌ எழுதிய “தமிழக வரலாறு - மக்களும்‌ பண்பாடும்‌"
என்ற நூல்‌ நீண்டகாலமாகவே வரலாற்றுலகில்‌ சிறப்‌ பான
பெயரைப்‌ பெற்றதாகும்‌. இந்த நூலின்‌ சிறப்பினைக்‌ கருதி,
உலகத்‌ தமிழாராய்ச்சி நிறுவனம்‌ மறுபடியும்‌ இந்த நூலினை
வெளியிடுகிறது. தமிழ்‌ வளர்ச்சித்துறை இதற்கென நிதியுதவி
யும்‌ செய்துள்ளது.

இப்போது தமிழக அரசின்‌ சார்பில்‌ 'தொல்‌ பழங்‌
காலம்‌' தொடங்கி 'பண்டியப்‌ பெருவேந்தர்‌ காலம்‌' வரை
எட்டுக்கும்‌ மேற்பட்ட வரலாற்று நூல்கள்‌ வெளியிடப்பட்டுள்‌
ளன. இந்த வரலாற்று நூல்களுக்கெல்லாம்‌ பிள்ளை அவர்‌
களின்‌ வரலாற்று நூல்கள்‌ வழிகாட்டியாக அமைந்‌ துள்ளன
என்றால்‌ மிகையாகாது. வரலாற்றை எப்படி அமைக்க வேண்‌.
டும்‌ என்பதற்கு அவரே ஒரு விளக்கம்‌ சொல்கிறார்‌. “அரசர்‌
களின்‌ வாழ்க்கைக்‌ குறிப்புகளை மட்டும்‌ விளக்கிக்‌ கூறும்‌
வரலாறுகள்‌ இன்று செல்வாக்கிழந்து விட்டன. மன்னர்கள்‌
ஒருவரோடொருவர்‌ பூசலிட்டுப்‌ போராடி, மாண்டுபோன
செய்திகள்‌ மக்கள்‌ மனங்களுக்குப்‌ புளித்துவிட்டன. நாட்டு
மக்களின்‌ வாழ்க்கை முறைகள்‌, பண்பாடுகள்‌ முதலியவற்றைப்‌
பற்றிய ஆராய்ச்சியை மேற்கொள்ள வரலாற்று ஆய்வாள
ரிடம்‌ ஆவல்‌ மேலிட்டு வருகின்றது.

அந்த வகையில்‌ வாழ்வியலுக்குப்‌ பொருந்தும்‌ வகையில்‌
வரலாறு அமைய வேண்டுமென்ற கோணத்தில்‌ இந்த நூல்‌
அமைந்துள்ளது. மேலும்‌ இந்திய வரலாற்றை எழுதுபவர்கள்‌
காவிரி, வைகை ஆற்றங்கரைகளில்தான்‌ தம்‌ ஆராய்ச்சிகளைத்‌
தொடங்கவேண்டுமென்று பேராசிரியர்‌ சுந்தரம்‌ பிள்ளை
அவர்கள்‌ தெரிவித்த கருத்தை முழுமையாக ஏற்‌ றுக்கொண்டு,
“இந்திய வரலாற்றாராய்ச்சியைத்‌ தென்னிந்தியாவில்‌ தான்‌
தொடங்க வேண்டும்‌ என்பது இக்கால வரலாற்றாசிரியர்கள்‌
அனைவருக்கும்‌ உடன்பாடாகும்‌ என்று கூறுகிறார்‌.

தொல்‌ பழங்காலம்‌ என்று குறிப்பிடப்படும்‌ வரலாற்றுக்கு
முந்தைய காலத்தை (Pre Historic Period) மிகச்‌ சிறப்பாக
வரைந்துள்ளார்‌. குமரிக்கண்டம்‌ அதன்‌ வழியிலான தமிழக
வரலாற்றின்‌ தொன்மை ஆகியவை குறித்து பி.பி. சீனிவாச
அய்யங்காருடைய கருத்தினை ஏற்று, பிள்ளை அவர்கள்‌
வரலாற்றைச்‌ சிறப்பாக வரைந்துள்ளார்கள்‌.

பண்டைத்‌ தமிழகத்தில்‌ ஊன்‌ உண்ணும்‌ வழக்கம்‌ பரவி
இருந்தது என்பதையும்‌, அக்காலத்தில்‌ பார்ப்பனர்களும்‌ ஊன்‌
உண்டதற்குச்‌ சான்று உண்டு என்பதையும்‌ தெளிவுபடுத்து
கிறார்‌. இன்று வாழ்க்கை முறையில்‌ அவர்கள்‌ சைவமாக மாறி
விட்டாலும்‌ ஒரு காலத்தைய நடை முறை அப்படி இருந்துள்‌
ளது என்று தெரிகிறது.

இயலும்‌ இசையும்‌ விரவிவரும்‌ வகையில்‌ நடிப்போடு
கூடிய கருத்துகள்‌ தமிழகத்தில்‌ பெருமளவில்‌ நடத்தப்‌ பெற்‌
றன. காலப்போக்கில்‌ அவை சில உத்திகளையும்‌ இலக்கண
மரபுகளையும்‌ இணைத்துக்கொண்டு நாட்டியக்‌ கலைகள்‌
உருவாக வழிவகுத்தன என்று குறிப்பிடுகிறார்‌.

இன்று சாதிகளின்‌ வல்லாண்மை பெருகி உள்ளது. முதல்‌,
இடை, கடைச்‌ சங்ககாலம்‌ போய்‌, சாதிச்‌ சங்கங்களின்‌ காலம்‌
என்று சொல்லுமளவுக்கு இன்றுள்ள நிலை நம்மை வருந்தச்‌
செய்கிறது. ஆனால்‌, பண்டைத்‌ தமிழரின்‌ வாழ்க்கையில்‌
மக்கள்‌ செய்துவந்த தொழிலுக்கேற்பக்‌ குலங்கள்‌ இருந்தனவே
தவிர, இக்குலங்களுக்குள்‌ உணவுக்‌ கலப்போ, திருமணக்‌
கலப்போ தடை செய்யப்படவில்லை. அனைவரும்‌ சேர்ந்து
தான்‌ தமிழ்ச்‌ சமுதாயம்‌ என்பதற்கு ஒரு வடிவம்‌ கொடுத்தனர்‌.

இதுபோன்ற எண்ணற்ற கருத்துக்களை மிகச்‌ சிறப்பாகப்‌
புலப்படுத்தி ஓர்‌ அருமையான நூலை நமது பிள்ளை அவர்‌
கள்‌ தந்துள்ளார்கள்‌. இந்தக்‌ கருத்துகள்‌ அனைத்தும்‌ முழு
மையாக அனைவராலும்‌ படிக்கப்பட வேண்டுமென்று நான்‌
விரும்புகிறேன்‌.

அன்புடன்‌   
**மு. தமிழ்க்குடிமகன்‌**   
24.06.1999   

---

## ஐந்தாம்‌ பதிப்பின்‌ பதிப்புரை

**முனைவர்‌ ச.சு. இராமர்‌ இளங்கோ**   
முன்னாள்‌ இயக்குநர்‌   
உலகத்‌ தமிழாராய்ச்சி நிறுவனம்‌   
சென்னை - 600 173   

உண்மையான வரலாற்று ஆசிரியர்கள்‌ விருப்பு, வெறுப்பு
முதலிய உணர்வுகளைக்‌ கடந்து ஆய்வு நெறிநின்று உண்‌
மையை அறிந்து உரைப்பர்‌. பேராசிரியர்‌ கே.கே. பிள்ளை
அவர்கள்‌ இந்த வரலாற்று அறிஞர்களுக்கான வரைவிலக்‌
கணத்திற்கு எடுத்துக்காட்டாகத்‌ திகழ்பவர்‌.

பேராசிரியர்‌ கே. கே. பிள்ளை அவர்கள்‌ எழுதிய
Social History of Tamils, Natrinai inn its Historical Setting, SOuth India and Ceylon, Studeis in the History of India with Special Reference to Tamil Nadu போன்றன சிறப்புமிக்க
வரலாற்று நூல்களாகும்‌.

இந்திய வரலாற்றை எழுதும்‌ வரலாற்று ஆசிரியர்கள்‌
உண்மையில்‌ வட புலத்தில்‌ இருந்து இந்திய வரலாற்றை எழு
துவதற்கு மாறாகத்‌ தென்புலத்தில்‌ உள்ள குமரிமுனையில்‌
இருந்து வரலாற்றை எழுதவேண்டும்‌ என்பார்‌ மனோன்‌
மணியம்‌ சுந்தரம்பிள்ளை அவர்கள்‌. இக்கருத்தில்‌ பேராசிரி
யர்‌ கே.கே. பிள்ளை அவர்களும்‌ உடன்படுகிறார்‌.

இந்திய வரலாறு எழுதிய வரலாற்றுப்‌ பேராசிரியர்‌
ஆர்‌.ஜி.பந்தர்க்கார்‌ தமிழக வரலாற்றை எழுதாமல்‌ புறக்‌
கணித்தார்‌ என்று பேராசிரியர்‌ கே.கே. பிள்ளை கூறுகிறார்‌.
அவர்‌ மட்டுமன்று, இந்திய வரலாற்றை எழுதிய ஆசிரியர்‌
கள்‌ பலர்‌ தமிழக வரலாற்றைப்‌ பற்றி எழுதவில்லை என்று
குறிப்பிடுகிறார்‌. கி.பி. 7ஆம்‌ நூற்றாண்டு முதல்‌ வடபுலத்து
வரலாறு எழுதுவதற்குரிய தேவையான ஆதாரங்கள்‌ கிடைக்க
வில்லை என்று அவர்கள்‌ கூறுவதைப்‌ பேராசிரியர்‌ கே.கே.
பிள்ளை அவர்கள்‌ ஏற்றுக்‌ கொள்ளவில்லை. இந்திய வர
லாற்று ஆசிரியர்கள்‌ குறிப்பிடும்‌ கி.பி. 7ஆம்‌ நூற்றாண்‌
டுக்கு முன்னரும்‌ பின்னரும்‌ தமிழகத்தைப்‌ பற்றி எழுதுவதற்‌
குரிய அனைத்து ஆதாரங்களும்‌ கிடைக்கின்றன. எனவே
அவர்கள்‌ தமிழக வரலாற்றைப்‌ பற்றித்‌ திட்டமிட்டு எழு
தாது விடுத்தனர்‌ என்றும்‌ அவ்வாறு விடுத்தமைக்கு அவர்‌
கள்‌ கூறும்‌ காரணங்கள்‌ ஏற்புடையனவல்ல என்றும்‌ இந்‌
நூலில்‌ குறிப்பிட்டுள்ளார்‌. இவ்வாறு வரலாற்று ஆசிரியர்‌
களைக்‌ கடிந்து எழுதும்‌ நெஞ்சுறுதியும்‌ நேர்மைத்திறமும்‌
மிக்கவர்‌ கே.கே. பிள்ளை. அவர்‌ எழுதிய 'தமிழக வரலாறு
மக்களும்‌ பண்பாடும்‌' என்ற நூலினை நிறுவனம்‌ தற்போது
மறுபதிப்புச்‌ செய்கிறது.

பேராசிரியர்‌ கே.கே. பிள்ளை அவர்கள்‌ இந்நூலைத்‌
தமிழ்‌ இலக்கியங்கள்‌, இலக்கணங்கள்‌, கல்வெட்டுக்கள்‌,
செப்பேடுகள்‌, அகழாய்வுகள்‌, வெளிநாட்டார்‌ குறிப்புகள்‌,
நாணயங்கள்‌ முதலியவற்றை அடிப்படையாகக்‌ கொண்டு
எழுதியுள்ளார்‌.

அறிஞர்கள்‌ தமிழக வரலாற்றைச்‌ சங்க காலம்‌, களப்‌
பிரர்‌ காலம்‌, பல்லவர்‌ காலம்‌, சோழர்‌ காலம்‌, பாண்டியர்‌
காலம்‌, நாயக்கர்‌ காலம்‌, ஆங்கிலேயர்‌ ஆட்சிக்‌ காலம்‌,
எனத்‌ தனித்தனியாகப்‌ பிரித்து ஆய்வு நூல்களை எழுதியுள்‌
ளார்கள்‌. ஆனால்‌ கே.கே. பிள்ளை அவர்கள்‌ தமிழக வர
லாற்றை ஒருசேர முழுவதும்‌ ஆய்வு செய்து இந்நூலைப்‌
படைத்துள்ளார்‌. எனவே இந்நூல்‌ தனிச்‌ சிறப்புடையது.

பேராசிரியர்‌ கேகே.பிள்ளை அவர்கள்‌ 'தமிழக வரலாறு:
அடிப்படை ஆதாரங்கள்‌' என்பதில்‌ தொடங்கி 20ஆம்‌
நூற்றாண்டுத்‌ தமிழகம்‌' வரை 20 தலைப்புகளில்‌ இந்நூலை
இயற்றியுள்ளார்‌. இந்நூலில்‌ 23 ஒளிப்பட விளக்க அட்ட
வணைகளும்‌ 7 நாட்டுப்பட விளக்க அட்டவணைகளும்‌
இடம்‌ பெற்றுள்ளன. இந்நூலாசிரியரின்‌ வரலாற்றுப்‌ பெரும்‌
புலமையைப்‌ பின்வரும்‌ சான்றுகள்வழி அறியலாம்‌.

1. வரலாற்று நூல்‌ எழுதுவதற்கு அடிப்படை ஆதாரங்‌
களில்‌ ஒன்று கல்வெட்டுகள்‌. இக்கல்வெட்டுகள்‌ தமிழ
கத்தில்‌ 25 ஆயிரத்திற்குமேல்‌ கிடைத்துள்ளன. ஆயின்‌
மிகவும்‌ குறைந்த அளவினவே அச்சிடப்பட்டு வெளி
வந்துள்ளன. இன்னும்‌ வெளிவராத தமிழ்க்‌ கல்வெட்‌
டுகள்‌ அதிகமாக உள்ளன. (பக்‌. 7,713)

2. குடுமியான்மலைப்‌ பாறையில்‌ இசைக்கலை பற்றிய
கட்டுரை பொறிக்கப்‌ பெற்றுள்ளது. (ப.7)

3. சீனாவில்‌ உள்ள சுவான்செள என்ற ஊரில்‌ உள்ள கோயி
லில்‌ கஜேந்திர மோட்சம்‌, உரலில்‌ பிணைக்கப்பட்ட
கண்ணன்‌ சிற்பங்கள்‌ ஆகியன காணப்படுகின்றன. (ப.8)

4. முதலாம்‌ இராசராசன்‌, முதலாம்‌ குலோத்துங்கன்‌
ஆகிய சோழ மன்னர்களின்‌ தூதுவர்கள்‌ சீன நாட்டுக்‌
குச்‌ சென்றிருந்த செய்திகளைச்‌ சீன நாட்டின்‌ 'சங்‌' வர
லாறுகளில்‌ காணலாம்‌. சீனப்பயணி 'சா.ஜு.குவா'
(கி.பி. 1225) என்பவருடைய குறிப்புகள்‌ இவற்றை
உறுதிப்படுத்‌ துகின்றன. (ப.9)

5. அரேபிய எழுத்தாளர்கள்‌ இபுனே ஹாக்கல்‌, ஈஸ்டாக்கி
என்பவர்கள்‌ அரபு நாடுகளோடு தமிழகம்‌ கொண்டி
ருந்த வணிகத்‌ தொடர்புகளைத்‌ தம்‌ நூல்களில்‌ எழுதி
யுள்ளனர்‌. (ப.9)

6. சீனப்பணி ஹியூன்சாங்‌ (கி.பி. 641-42) வெனீஸ்‌ பயணி
மார்க்கோ போலோ (கி.பி.1293) முதலியோர்‌ தமிழகத்‌
தைப்‌ பற்றி எழுதிய குறிப்புகள்‌ வியப்பை அளிக்கின்‌
றன. (ப. 8,9)

7. சங்க காலத்திற்குப்‌ பிறகு களப்பிரர்‌ தமிழகத்தை
ஆண்டார்கள்‌. ஏறக்குறைய 300 ஆண்டுகள்‌ அவர்க
ளுடைய ஆளுகையில்‌ தமிழகம்‌ இருண்டு கிடந்தது.
அயலவரின்‌, அரசியல்‌, சமயம்‌, மொழி முதலியவற்றின்‌
ஆதிக்கங்களால்‌ தமிழகம்‌ பல மா றுதல்களுக்கு உட்பட்‌
டது. கி.பி. 7ஆம்‌ நூற்றாண்டுக்குரிய வேள்விக்குடிச்‌
செப்பேடுகள்‌ களப்பிரர்‌ ஆட்சி குறித்த செய்திகளை
நமக்குக்‌ கூறுகின்றன. களப்பிரர்‌ களப்ப குலத்தைச்‌ சார்ந்‌
தவர்கள்‌ என்றும்‌ கன்னட நாட்டில்‌ இருந்து வந்தவர்கள்‌
என்றும்‌ வரலாற்று ஆசிரியர்கள்‌ கருதுகின்றனர்‌. (ப. 3)
அவர்கள்‌ ஆட்சிக்‌ காலத்தில்‌ புத்த சமயமும்‌ சமண சமய
மும்‌ செல்வாக்குப்‌ பெற்றன. பிராகிருதம்‌, பாலி முதலிய
மொழிகள்‌ ஏற்றம்பெற்றன. மதுரையில்‌ சமண முனிவர்‌
வச்சிரநந்தி தமிழ்ச்சங்கம்‌ ஒன்றைத்‌ தோற்றுவித்தார்‌.
சமண சமய நூல்களை வெளியிட்டார்‌. சோழநாட்டில்‌
அச்சுதவிக்கந்தன்‌ என்ற பெளத்த மன்னன்‌ பெளத்த
விகாரத்தைக்‌ கட்டினான்‌. புத்த சமய நூல்களைத்‌
தமிழில்‌ வெளியிட்டான்‌. (ப.5)

8. வரலாற்று ஆசிரியர்கள்‌ சுட்டுகின்ற வலங்கை, இடங்கை
முதலிய சமூகங்களின்‌ தோற்றத்தையும்‌, அச்சமூகங்‌
களின்‌ போராட்டங்களையும்‌ சென்னைத்‌ தெருமுனை
களில்‌ அவர்கள்‌ சிந்திய இரத்தததையும்‌ பின்னர்‌ அச்‌
சமூகங்கள்‌ மறைந்ததையும்‌ நூலாசிரியர்‌ விளக்கியுள்‌
ளார்‌. (பக்‌. 321-327).

9. வடமொழியின்‌ செல்வாக்கினால்‌ வடமொழியும்‌ தமிழ்‌
மொழியும்‌ கலந்து எழுதப்பட்ட மணிப்பிரவாள நடை
உருவாயிற்று. அந்நடை காலப்‌ போக்கில்‌ செப்புப்பட்ட
யத்திலும்‌ இடம்பெற்றது. இரண்டாம்‌ சிம்மவர்மனின்‌
(கி.பி. 550) ஆறாம்‌ ஆட்சி ஆண்டில்‌ அளிக்கப்பட்ட
பள்ளன்கோயில்‌ செப்புப்‌ பட்டயம்‌ வடமொழியும்‌ 
தமிழ்‌ மொழியும்‌ கலந்து மணிப்பிரவாள நடையில்‌
அமைந்த முதல்‌ செப்புப்பட்டயமாகும்‌. (ப. 6)

10. இரண்டாம்‌ நரசிம்மவர்மன்‌ இராசசிம்மன்‌ (கி.பி. 623-
722) காலத்தில்‌ உள்ள கல்வெட்டுகள்‌ அனைத்தும்‌
சமசுகிருத மொழியில்‌ பொறிக்கப்பட்டன(ப. 197). தமிழ்‌
மண்ணை ஆண்ட பல்லவ மன்னன்‌ தமிழைப்‌ புறக்‌
கணித்து விட்டுச்‌ சமசுகிருதத்தின்பால்‌ கொண்டிருந்த
மிகப்‌ பெரிய ஈடுபாட்டை இக்கல்வெட்டுகள்‌ வழி
உணரலாம்‌.

11. இன்று நமக்குக்‌ கிடைக்கின்ற தமிழ்‌ நூல்களில்‌ மிகவும்‌
தொன்மை வாய்ந்தது தொல்காப்பியம்‌. வடமொழி:
இலக்கண நூலான பாணினிக்கும்‌ முற்பட்டது. தொல்‌
காப்பியத்தில்‌ வடமொழிச்‌ சொற்கள்‌ தமிழில்‌ எவ்வாறு
வழங்க வேண்டும்‌ என்ற குறிப்பு இருப்பதால்‌ தொல்‌
காப்பியத்திற்கு முன்னரே வடமொழியாளர்கள்‌ தமிழ
கத்திற்கு வந்து குடிபுகுந்தனர்‌ எனலாம்‌. கி.மு. 2ஆம்‌
நூற்றாண்டில்‌ அல்லது கி.மு. முதல்‌ நூற்றாண்டில்‌
தொல்காப்பியம்‌ எழுதப்பட்டிருக்கலாம்‌. (ப.103)

12. 'ஐயர்‌' என்பது சாதிப்‌ பெயரன்று. ஐயர்‌ என்பதற்குச்‌
'சான்றோர்‌' என்று பொருள்‌. ஐயர்‌  - ஆண்பால்‌, ஐயை -
பெண்பால்‌. நூலாசிரியர்‌ இச்சொல்லின்‌ உண்மைப்‌
பொருளைத்‌ தேவாரப்‌ பாடல்கள்‌, பெரியபுராணம்‌,
கல்வெட்டுகள்‌ ஆகியவற்றின்வழிச்‌ சான்றுகள்‌ காட்டி
நிறுவியுள்ளார்‌. மிகவும்‌ பிற்பட்ட காலத்தில்‌ ஐயர்‌
என்பது சாதிப்‌ பெயராக வழக்குப்‌ பெற்றது. (ப. 98)
பரத நாட்டியம்‌ தமிழர்‌ ஆடல்‌ கலையாகும்‌. 'சமசுகிருத
நாடகமும்‌ அதன்‌ தோற்றமும்‌ மறைவும்‌' எனும்‌ நூலை
எழுதிய இந்துசேகர்‌ என்பார்‌ தமிழகத்தில்‌ பரதர்‌ எனும்‌
குலத்தார்‌ வாழ்ந்தனர்‌ என்றும்‌ அவர்கள்‌ ஆடிய கலை
பரதம்‌ என்றும்‌ ஆரிய வேதியருக்கு இக்கலையில்‌
உடன்பாடு கிடையாது என்றும்‌ பரத நாட்டியம்‌
ஆடுபவர்களை அவர்கள்‌ மிகவும்‌ தாழ்வாகக்‌ கருதினர்‌
என்றும்‌ சுட்டியுள்ளார்‌. (ப. 94). மேலும்‌ பரத நாட்டி
யத்தில்‌ கூறப்படுகின்ற அடவுகள்‌ தமிழகக்‌ கோயில்‌
களில்‌ காணப்படுகின்றன. எனவே பரத நாட்டியம்‌
முதலில்‌ தமிழில்‌ எழுதுப்பட்டு, பின்னர்‌ வடமொழி
வாணர்களால்‌ மொழியாக்கம்‌ பெற்று இருக்கலாம்‌
என்று கருத இடமுள்ளது.

இவ்வாறு, அரிய செய்திகளால்‌ வரலாற்றுக்‌ களஞ்சிய
மாக விளங்கும்‌ இந்நூலினைத்‌ தமிழ்நாட்டுப்‌ பாடநூல்‌ நிறு
வனம்‌ 1972இல்‌ முதல்‌ பதிப்பாக வெளியிட்டது. பின்னர்‌
இந்நூல்‌ 1975,78,87 ஆகிய ஆண்டுகளில்‌ மறுபதிப்புச்‌ செய்யப்‌
பட்டது. 1981க்குப்‌ பின்னர்‌ இந்நூல்‌ மீண்டும்‌ பதிப்பிக்கப்‌
பெறவில்லை. எனவே இந்நூல்‌ வெளிவரவேண்டிய இன்றி
யமையாமையையும்‌ தேவையையும்‌ கருதி இந்நிறுவனம்‌ இந்‌
நூலினை வெளியிடுகிறது.

இந்நூலுக்கு அணிந்துரை வழங்கிய நிறுவனத்தலைவர்‌
மாண்புமிகு தமிழ்‌ ஆட்சிமொழி பண்பாடு மற்றும்‌ இந்து
சமய அறநிலையத்துறை அமைச்சர்‌ முனைவர்‌ மு. தமிழ்க்‌
குடிமகன்‌ அவர்களுக்கும்‌ எங்கள்‌ நன்றி.

தமிழ்‌ வளர்ச்சித்துறை இந்நூலினை மறுபதிப்புச்‌ செய்ய
நிதி வழங்கியுள்ளது. நல்கை வழங்கிய தமிழ்‌ வளர்ச்சித்துறை
இயக்குநர்‌ முனைவர்‌ ம. இராசேந்திரன்‌ அவர்களுக்கு நன்றி.

இந்நிறுவன வளர்ச்சியில்‌ ஆக்கமும்‌ ஊக்கமும்‌ காட்டி
வருகின்ற நிறுவனத்‌ தலைவர்‌ மாண்புமிகு தமிழ்‌ ஆட்சி
மொழி-பண்பாடு மற்றும்‌ இந்து சமய அறநிலையத்‌ துறை
அமைச்சர்‌ முனைவர்‌ மு. தமிழ்க்குடிமகன்‌ அவர்களுக்கும்‌
தமிழ்‌ வளர்ச்சி பண்பாடு மற்றும்‌ அறநிலையத்‌ துறைச்‌
செயலாளர்‌ திருமிகு. சு. இராமகிருட்டிணன்‌ இ.ஆ.ப. அவர்‌
களுக்கும்‌ நெஞ்சார்ந்த நன்றி.

**சு.ச. இராமர்‌ இளங்கோ**

---

## நூன்முகம்‌

பண்டைய காலந்தொட்டு இன்றுவரையில்‌ முழுமை
யான தமிழக வரலாறு ஒன்று தமிழ்மொழியில்‌ வெளிவரு
வது இதுதான்‌ முதன்முறையாகும்‌. இந்நூலில்‌ தமிழரின்‌
பண்பாட்டுக்கும்‌ நாகரிகத்துக்கும்‌ முதலிடம்‌ அளிக்கப்பட்‌
டுள்ளது. பல்கலைக்கழகத்தில்‌ பி.ஏ. வகுப்பில்‌ படிக்கும்‌ வர
லாற்று மாணவர்களுக்கென வகுக்கப்பட்டுள்ள திட்டத்தின்‌
அடிப்படையில்‌ தமிழ்நாட்டுப்‌ பாட நூல்‌ நிறுவனத்தின்‌
விருப்பப்படி எழுதப்பட்டுள்ளது. ஆயினும்‌, தமிழகப்‌
பல்கலைக்கழக எம்‌.ஏ. பட்டப்‌ படிப்புக்கும்‌ நூலகங்களுக்கும்‌
பயன்படுமாறு இஃது அமைந்துள்ளது. அவ்வப்போது வெளி
வந்துள்ள ஆய்வுக்‌ கட்டுரைகளிலும்‌, வரலாற்று ஆசிரியர்கள்‌
ஆங்கிலத்தில்‌ எழுதி வெளியிட்டுள்ள தென்னிந்திய வரலாறு
களிலும்‌ தமிழர்‌ வரலாறும்‌ பண்பாடும்‌ இடம்பெற்றுள்ளன.
எனினும்‌, முழு நூல்‌ வடிவத்தில்‌ வரலாறு ஒன்று இதுவரை
யில்‌ வெளிவரவில்லை. அக்குறையை இந்நூல்‌ தீர்த்துவைக்‌
கும்‌ என்பது என்‌ நம்பிக்கையாகும்‌.

தமிழகத்துக்கெனத்‌ தனிப்பட்டதொரு நாகரிகமும்‌ பண்‌
பாடும்‌ வளர்ந்து வந்துள்ளன. அவை கடல்‌ கடந்து சென்று
அயல்‌ நாடுகளிலும்‌ பரவியுள்ளன. எனவே, அவற்றின்‌
சிறப்பை எடுத்து விளக்குவதை இந்நூலின்‌ சீரிய குறிக்கோ
ளாகக்‌ கொண்டுள்ளேன்‌. பழந்தமிழரின்‌ வாழ்க்கை முறை
களையும்‌ பண்பாட்டையும்‌ அறிந்து கொள்வதற்குச்‌ சங்க
இலக்கியம்‌ நமக்குப்‌ பெரிதும்‌ பயன்படுகின்றது. சங்க காலத்‌
தமிழர்‌ பண்பாடுகளே தமிழரின்‌ வரலாறு முழுவதிலும்‌
தொடர்ந்து வந்து அவர்களுடைய வாழ்க்கையின்‌ வளர்ச்‌
சிக்கு அடிகோலி வந்துள்ளன. எனவே, அவற்றைப்‌ பற்றிய
ஆராய்ச்சியானது இந்நூலில்‌ சற்று விரிவாகவே மேற்கொள்‌
ளப்பட்டுள்ளது. இவ்வாராய்ச்சி மாணவரின்‌ ஆய்வுத்திறனை
மேலும்‌ தூண்டிவிடும்‌ என்று நம்புகிறேன்‌

இடைக்கால வரலாற்றில்‌ கல்வெட்டுச்‌ சான்‌ றுகள்‌ பெரி
தும்‌ பயன்பட்டுவந்துள்ளன. இக்கல்வெட்டுகளுள்‌ பெரும்‌
பாலன கோயில்களுக்கும்‌ மடங்களுக்கும்‌ மக்களும்‌ மன்னர்‌
களும்‌ வழங்கிய கொடைகளையே குறிப்பிடுவனவாகும்‌.
ஆகவே அவற்றைக்கொண்டே தமிழ்ச்‌ சமுதாயத்தின்‌ வர
லாறு ஒன்றை வகுக்கக்கூடும்‌ என்று சில வரலாற்று ஆசிரி
யர்கள்‌ கூறுவது பொருத்தமானதன்‌ று. எப்படி இலக்கியங்‌
களில்‌ காணப்படும்‌ வரலாற்றுக்‌ குறிப்புகள்‌ அவ்வளவும்‌
நம்ப முடியாதனவோ அப்படியே கல்வெட்டுச்‌ செய்திகள்‌
அவ்வளவும்‌ நம்பத்தக்கன அல்ல. கல்வெட்டுகள்‌ அவ்வப்‌
போது பிற்காலத்தில்‌ மாற்றி மாற்றியமைக்கப்பட்ட துமுண்டு,
மேலும்‌ ஆயிரக்கணக்கான கல்வெட்டுகள்‌ இன்னும்‌ வெளி
யிடப்படாமலேயே உள்ளன. எனவே, இந்நிலையில்‌ கல்‌
வெட்டுச்‌ செய்திகளை மட்டுங்கொண்டு திட்டமான வர
லாறு ஒன்றை வகுக்க முயல்வது சேற்றிலிட்ட தூண்‌ போலா
கும்‌. கல்வெட்டுச்‌ செய்திகள்‌ தனிப்பட்ட இலக்கியச்‌ சான்று
களாலும்‌ வேறு குறிப்புகளாலும்‌ உறுதி செய்யப்படுவது
நலமாகும்‌.

தமிழ்நாட்டின்‌ வரலாற்றில்‌ 15 முதல்‌ 18ஆம்‌ நூற்றாண்டு
வரை உள்ள காலம்‌ மிகவும்‌ குழப்பமானதொரு காலமாகும்‌.
தமிழகத்திலேயே கிடைக்கக்‌ கூடிய சான்றுகளைவிட இஸ்‌
லாமியப்‌ பயணிகளும்‌ ஐரோப்பியப்‌ பாதிரிகளும்‌ தரும்‌
குறிப்புகள்‌ மிகவும்‌ பயனளிக்க கூடியனவாகவுள்ளன. எனி
னும்‌ அவை யாவும்‌ எதையும்‌ சீர்தூக்கிப்‌ பார்த்து எழுதப்‌
பட்டன என்றோ, வரலாற்றுக்‌ கூறுகள்‌ அனைத்தையும்‌
விளக்குவன என்றோ கூறுவதற்கில்லை.

இருபதாம்‌ நூற்றாண்டில்‌ தமிழகத்தின்‌ வரலாறு அனைத்‌
திந்திய வரலாற்றின்‌ ஒரு பகுதியாகவே வளர்ந்து வந்துள்ளது.
எனினும்‌, தமிழக வரலாற்றை இயன்ற அளவு பிரித்‌ து எழுத
முயன்றுள்ளேன்‌. இந்த நூற்றாண்டில்‌, சிறப்பாக இந்தியா
சுதந்திரம்‌ அடைந்தபிறகு, வரலாற்று நிகழ்ச்சிகள்‌ வெகு
துரிதமாக நடைபெற்று வருகின்றன. அவை யாவும்‌ இந்‌
நூலில்‌ இடம்பெறுவது இயலாததாகும்‌; தேவையுமன்று.
எனவே, இன்றியமையாத நிகழ்ச்சிகள்‌ மட்டும்‌ இந்நூலில்‌
குறிக்கப்பட்டுள்ளன. வரலாறு 1981ஆம்‌ ஆண்டு வரையில்‌
எழுதப்பட்டுள்ளது.

இந்நூலை எழுதும்‌ அரியதொரு வாய்ப்பை எனக்கு
அளித்த தமிழ்நாட்டுப்‌ பாடநூல்‌ நிறுவனத்துக்கும்‌ இந்‌
நூலுள்‌ காணும்‌ படங்களை உதவிய சென்னைக்‌ கோட்டை
யிலுள்ள தொல்பொருள்‌ ஆராய்ச்சித்‌ துறையினருக்கும்‌ என்‌
உளமார்ந்த நன்றி.

**கே.கே.பிள்ளை**

---
